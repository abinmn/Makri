                    
-----------------------------------                    

Domain: Sports                    

Paper: Mathrubhumi                    

-----------------------------------                 

ലണ്ടന്‍: ടെന്നീസ് കരിയറില്‍ സ്വിസ് താരം റോജര്‍ ഫെഡറര്‍ പിന്നിടാത്ത റെക്കോഡുകളില്ല .

 കരിയറില്‍ പതിനെട്ട് ഗ്രാന്‍സ്ലാം കിരീടങ്ങള്‍ അക്കൗണ്ടിലുള്ള ഫെഡറര്‍ വിംബിള്‍ഡണിന്റെ ആദ്യ റൗണ്ടില്‍ മറ്റൊരു റെക്കോഡ് കൂടി പിന്നിട്ടു .

 പതിനായിരം എയ്‌സുതിര്‍ക്കുന്ന മൂന്നാമത്തെ എ .ടി .പി താരമെന്ന റെക്കോഡാണ് ഫെഡറര്‍ നേടിയത് .
12,062 എയ്‌സുമായി ഇവോ കാര്‍ലോവിച്ചാണ് എയ്‌സ് പട്ടികയില്‍ മുന്നില്‍ .

 10,131 എയ്‌സുതിര്‍ത്ത ഗൊരാന്‍ ഇവാനിസേവിച്ച് രണ്ടാം സ്ഥാനത്തും നില്‍ക്കുന്നു .

 1990 മുതലാണ് എ .ടി .പി അധികൃതര്‍ റെക്കോഡ് സൂക്ഷിക്കാന്‍ തുടങ്ങിയത് .

 എന്നാല്‍ ഡേവിസ് കപ്പ് മത്സരങ്ങളിലെ പ്രകടനം ഇതില്‍ ഉള്‍പ്പെടുത്തില്ല .
വിംബിള്‍ഡണിന് മുമ്പ് ഫെഡററുടെ അക്കൗണ്ടില്‍ 9994 എയ്‌സുകളാണുണ്ടായിരുന്നത് .

 എന്നാല്‍ അലക്‌സാണ്ടര്‍ ഡോല്‍ഗൊപൊലോവിനെതിരായ ആദ്യ മത്സരത്തില്‍ 10 എയ്‌സുകള്‍ കൂടി നേടി ഫെഡറര്‍ 10000 എയ്‌സ് പിന്നിട്ടു . 

Welcome to the 10,000 ace club .

Roger Federer is just the 3rd player to record 10,000 aces .

 pic .twitter .com/cBgB6J2QeE
— SportsCenter (@SportsCenter) July 4, 2017

ഒരു മികച്ച സെര്‍വെര്‍ എന്ന രീതിയില്‍ ഫെഡററര്‍ അല്‍പം പിന്നോട്ടാണ് .

 തന്റെ പതിനായിരം എയ്‌സുകളുതിര്‍ക്കാന്‍ ഫെഡററെടുത്ത 1293 മത്സരങ്ങളാണെടുത്തത് .

 എന്നാല്‍ കാര്‍ലോവിച്ച് 618 മത്സരങ്ങളും ഇവാനിസേവിച്ച് 731 മത്സരങ്ങളും മാത്രമാണെടുത്തത് .

  
ശക്തിയുപയോഗിച്ച് സെര്‍വ് ഉതിര്‍ക്കുന്നതിനേക്കാള്‍ പന്ത് കോര്‍ട്ട് തൊടുന്ന കൃത്യതയിലാണ് ഫെഡറര്‍ മുന്നിട്ടു നില്‍ക്കുന്നത് .

 ലൈനിന് തൊട്ടു തൊട്ടില്ലെന്ന മട്ടില്‍ പന്ത് അടിക്കുക എന്നതു തന്നെയാണ് തന്റെ പ്ലസ് പോയിന്റെന്ന് ഫെഡറര്‍ മുമ്പ് പറഞ്ഞിരുന്നു .

 ലോകറാങ്കിങ്ങില്‍ അഞ്ചാം സ്ഥാനത്തുള്ള ഫെഡറര്‍ വിംബിള്‍ഡണില്‍ മൂന്നാം സീഡാണ് .