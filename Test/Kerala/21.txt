                    
-----------------------------------                    

Domain: Kerala                    

Paper: Deshabhimani                    

-----------------------------------                 

തിരുവനന്തപുരം > സ്ത്രിപീഡനക്കേസില്‍ ആരോപണ വിധേയനായ എംഎല്‍എ വിന്‍സെന്റ് രാജിവെക്കണമെന്ന് ഭരണപരിഷ്‌കാര സമിതി അധ്യക്ഷന്‍ വിഎസ് അച്യുതാനന്ദന്‍ .

 നിയപരമായി രക്ഷപ്പെടാനുള്ള അവസാന അവസരം വരെ കാത്തിരിക്കാതെ വിന്‍സെന്റിന്റെ രാജി കോണ്‍ഗ്രസ് തന്നെ ആവശ്യപ്പെടണമെന്നും വിഎസ് പറഞ്ഞു .

 പീഡനക്കേസിലെ പ്രതിയായി എംഎല്‍എ അറസ്റ്റ് ചെയ്യപ്പെടുന്നത് നിയമസഭയ്ക്ക് കളങ്കമാണ് .

 ഇക്കാര്യത്തില്‍ കോണ്‍ഗ്രസ് പാര്‍ട്ടിക്കും ഉത്തരവാദിത്തമുണ്ടെന്നും അദ്ദേഹം വ്യക്തമാക്കി 

  വിന്‍സെന്റിനെ ഇന്ന് അറസ്റ്റ് ചെയ്‌തേക്കുമെന്നാണ് സൂചന .

 പൊലീസ് ഇപ്പോള്‍ എംഎല്‍എയെ ചോദ്യം ചെയ്ത് വരികയാണ് .

 ചോദ്യംചെയ്യുന്നതിന് അനുമതി തേടി അന്വേഷണച്ചുമതലയുള്ള കൊല്ലം സിറ്റി പൊലീസ് കമീഷണര്‍ അജിതാബീഗം കഴിഞ്ഞ ദിവസം സ്പീക്കര്‍ക്ക് കത്തുനല്‍കിയിരുന്നു .

 എംഎല്‍എയുടെ പീഡനത്തെ തുടര്‍ന്ന് ആത്മഹത്യക്ക് ശ്രമിച്ച വീട്ടമ്മ ഇപ്പോഴും ആശുപത്രിയില്‍ ചികില്‍സയിലാണ് .

 കഴിഞ്ഞ ദിവസം മൊഴി നല്‍കിയ വീട്ടമ്മ താന്‍ പറഞ്ഞതില്‍ ഉറച്ചു നില്‍ക്കുകയാണെന്നും എംല്‍എ രണ്ടുതവണ വീട്ടില്‍ അതിക്രമിച്ച് കയറി പീഡിപ്പിച്ചുവെന്നും ഭീഷണിപ്പെടുത്തിയെന്നും പറഞ്ഞിരുന്നു .

 എംഎല്‍എ ക്വട്ടേഴ്‌സിലടക്കം ചെല്ലാനും ഫോണ്‍ വിളിച്ച് ആവശ്യപ്പെട്ടതായി വീട്ടമ്മ മൊഴി നല്‍കി .

 പരാതിപെട്ടാല്‍ കുടുംബത്തെ തകര്‍ത്തുകളയുമെന്നായിരുന്നു ഭീഷണി .

