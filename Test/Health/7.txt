                    
-----------------------------------                    

Domain: Health                    

Paper: Mathrubhumi                    

-----------------------------------                 

കോഴിക്കോട്: ചക്രക്കസേരയില്‍നിന്ന് ഡോ .

 സിജുവിന്റെ യാത്ര വെള്ളിത്തിരയിലേക്കാണ് .

 സ്വപ്‌നംകണ്ട ജീവിതം മനഃശക്തികൊണ്ട് കൈപ്പിടിയിലാക്കുകയാണ് ഈ അരൂക്കുറ്റിക്കാരന്‍ ഡോക്ടര്‍ .
പേശികളുടെ ബലം ക്രമേണ നഷ്ടമാകുന്ന ജനിതകരോഗം സ്‌പൈനല്‍ മസ്‌കുലാര്‍ അട്രോഫി നാലാംവയസ്സില്‍ സ്ഥിരീകരിച്ചതുമുതല്‍ ജീവിതത്തോട് പൊരുതുകയായിരുന്നു സിജു .

 ഡോക്ടര്‍ ആകണമെന്ന കുട്ടിക്കാലംമുതലുള്ള അവന്റെ ആഗ്രഹത്തിന് മാതാപിതാക്കള്‍ പൂര്‍ണപിന്തുണനല്‍കി .

 ബി .എസ്സി .

 സുവോളജിക്ക് പ്രവേശനം ലഭിച്ചപ്പോള്‍ മഹാരാജാസ് കോളേജിലെ നീണ്ട കോണിപ്പടികള്‍ കണ്ട് പേടിച്ചെങ്കിലും അച്ഛന്‍ നല്‍കിയ ആത്മവിശ്വാസത്താലും സുഹൃത്തുക്കളുടെ പിന്തുണകൊണ്ടും പഠനം പൂര്‍ത്തിയാക്കി .

 തുടര്‍ന്ന് പ്രവേശനപരീക്ഷ എഴുതി ശ്രീവിദ്യാധിരാജ ഹോമിയോപ്പതി മെഡിക്കല്‍ കോളേജില്‍നിന്ന് പഠനം പൂര്‍ത്തിയാക്കി .

 
നടക്കാന്‍ കൂടുതല്‍ വിഷമം അനുഭവപ്പെട്ടതുകോണ്ട് 2012-ല്‍ ജീവിതം വീല്‍ച്ചെയറിലേക്ക് മാറിയെങ്കിലും അതൊന്നും സിജുവിന്റെ ഇച്ഛയെ തളര്‍ത്തിയില്ല .

 ആയുഷ്മിത്ര ക്ലിനിക്കില്‍ ഔദ്യോഗിക ജീവിതത്തിന് തുടക്കമിട്ടു .
സൗത്ത് ഇന്ത്യ ഹോമിയോ ഫെസ്റ്റില്‍ കലാപ്രതിഭയായിട്ടുള്ള സിജു സിനിമയോടുള്ള ഇഷ്ടം മനസ്സില്‍ കെടാതെസൂക്ഷിച്ചു .

 സ്വകാര്യ ചാനലിലെ ഒരു പരിപാടിയിലൂടെ സിനിമാ മോഹത്തിന് നിറം നല്‍കി .

 കൂട്ടുകാരന്‍ ക്രിസ്റ്റിയുമൊത്ത് ആദ്യ ഹ്രസ്വചിത്രം 'അനാമിക ദി പ്രേ' സംവിധാനം ചെയ്തു .

 തുടര്‍ന്ന് സമകാലിക സംഭവങ്ങളെ ആധാരമാക്കി ചില ഹ്രസ്വചിത്രങ്ങള്‍ അദ്ദേഹത്തിന്റെ ഭാവനയില്‍ വെളിച്ചത്തുവന്നു .

 
മൂന്നാമത്തെ ചിത്രം 'നോവ്' 2015-ല്‍ തിരുവനന്തപുരത്തുനടന്ന അന്താരാഷ്ട്ര ഡോക്യുമെന്ററി-ഹ്രസ്വ ചലച്ചിത്രമേളയിലേക്ക് തിരഞ്ഞെടുത്തു .

 സ്വന്തം ജീവിതകഥ പറയുന്ന 'വീല്‍ ടു റീല്‍' 2017-ല്‍ നടന്ന അന്താരാഷ്ട്ര ഡോക്യുമെന്ററി-ഹ്രസ്വ ചലച്ചിത്ര മേളയിലേക്കും തിരഞ്ഞെടുക്കപ്പെട്ടു .
'മരം പെയ്യുന്‌പോള്‍' എന്ന സിനിമയ്ക്കുശേഷം പുതിയ സിനിമയുടെ കഥയെഴുതുന്ന തിരക്കിലാണ് അദ്ദേഹം .

 ഹ്രസ്വചിത്രങ്ങളുടെ ചെറിയ ലോകത്തുനിന്ന് വെള്ളിത്തിരയുടെ വലിയ കാന്‍വാസിലേക്കുള്ള യാത്രയിലാണ് ഇപ്പോള്‍ .

 ഈ വര്‍ഷാവസാനത്തോടുകൂടി അത് യാഥാര്‍ഥ്യമാക്കാനുള്ള ശ്രമത്തിലുമാണ് .