                    
-----------------------------------                    

Domain: Books                    

Paper: Deshabhimani                    

-----------------------------------                 


ഒരുമണിക്കൂറിനുമുമ്പ് അയാള്‍ തന്റെ അയല്‍വാസിയെ കണ്ടിരുന്നു .

  പേരക്കുട്ടികളെക്കുറിച്ചും പെട്രോള്‍വിലയെക്കുറിച്ചുമൊക്കെ ചര്‍ച്ചചെയ്തു .

  വീട്ടിലെത്തി വാതില്‍ അടച്ചതേയുള്ളൂ; ഹൃദയത്തില്‍ ഒരു കുതിപ്പ്, മുറതെറ്റിയ   മിടിപ്പുകള്‍,  ഇരുവശത്തേക്കും ഒന്നുലയുംപോലെ സ്പന്ദനങ്ങള്‍ .

 പിന്നെ  നിശ്ചലം .
 
അയാള്‍ താഴെവീണു .

 കുറച്ചുമുമ്പ് പ്രവര്‍ത്തിച്ചിരുന്ന മാംസപേശികള്‍  അനങ്ങാതായി, ക്രമേണ പേശികള്‍ ചുരുങ്ങി ബലപ്പെട്ടു; ഇനിയും ദ്രവാവസ്ഥയിലുള്ള  രക്തം ത്വക്കില്‍ നിറം പടര്‍ത്തി .

 കുടലുകളിലെ അന്നജവും കൊഴുപ്പും പുതിയ  വാതകങ്ങളുണ്ടാക്കി വീര്‍ത്തുതുടങ്ങി .

 അതിന്റെയൊക്കെ സിഗ്നലുകള്‍ ലഭിച്ച  ആയിരം ഈച്ചകള്‍ പലേടങ്ങളില്‍നിന്ന് അങ്ങോട്ടുകുതിച്ചു .

 അഞ്ചുദിവസം  കഴിഞ്ഞാണ് വാതില്‍ തുറക്കാന്‍ പൊലീസെത്തിയത് .

 കൂടെയുണ്ടായിരുന്ന മകള്‍  ദുര്‍ഗന്ധം സഹിക്കാനാകാതെ മൂക്കുപൊത്തി പിന്നിലേക്കൊതുങ്ങി .
മനുഷ്യന്റെ ജീര്‍ണതയെ പ്രതിപാദിക്കുന്ന കഥയാണിത് .

 എങ്ങോട്ടാണ് നമ്മെ  കൊണ്ടുപോകുന്നതെന്ന് ആകാംക്ഷയുണ്ടാക്കിയാണ് കഥ പുരോഗമിക്കുന്നത് .

  നമുക്കിത്തരം അനുഭവമുണ്ടാകില്ലെന്ന് നാമുറപ്പിക്കുമെങ്കിലും  ഉള്ളിന്റെയുള്ളില്‍ 'ഇത് ഞാനാകുമോ .' എന്നതോന്നല്‍ ബാക്കിയാകുന്നു .

