                    
-----------------------------------                    

Domain: Books                    

Paper: Mathrubhumi                    

-----------------------------------                 

ജീവിതത്തില്‍ വിജയം കരസ്ഥമാക്കുക- ഇതാണ് ലോകത്തെ സകലമാന മനുഷ്യരുടെയും ആവശ്യവും ആഗ്രഹവും .

 ജീവിതയാത്രയില്‍ നിരവധി കടമ്പകളാണ് ഓരോരുത്തര്‍ക്കും കടന്നുപോകാനുള്ളത് .

 പലരും അതില്‍ത്തട്ടി തടഞ്ഞു വീഴാറുമുണ്ട് .
അവയെ സധൈര്യം കടന്നുപോകാനും ജീവിതത്തില്‍ വിജയം നേടാനുമുള്ള ചില മാര്‍ഗങ്ങളുണ്ട് .

 അവ ശരിയാംവിധം പ്രയോഗിച്ചാല്‍ അത് നിങ്ങളെ ജീവിതവിജയത്തിലേക്ക് നയിക്കും .

 ഇതിനു നിങ്ങളെ സഹായിക്കുന്ന കുറിപ്പുകള്‍ അടങ്ങിയ പുസ്തകമാണ് ശുഭയാത്ര .

 എസ് ആര്‍ നായരാണ് രചന .
ഘടകങ്ങളെ കുറിച്ചും അതിന് അനുസരിച്ച് പ്രവര്‍ത്തിക്കുന്നതിനെ കുറിച്ചുമാണ് പുസ്തകം പറയുന്നത് .

 ശുഭചിന്തകളും ജീവിതവും, വിനയവും നന്ദിയും സമയത്തിന്റെ വില, ആശയവിനിമയത്തിന്റെ ആവശ്യകത, ടീം വര്‍ക്കിന്റെ പ്രസക്തി എന്നിങ്ങനെ മുപ്പത് അധ്യായങ്ങളാണ് പുസ്തകത്തിലുള്ളത് .
വെറും ഉപദേശങ്ങളായല്ല പുസ്തകം മുന്നോട്ടു പോകുന്നത് .

 പകരം ആസ്വാദ്യകരമായ രീതിയിലുള്ള ഉപദേശങ്ങള്‍, നിര്‍ദേശങ്ങള്‍, രസകരമായ സംഭവകഥകള്‍, ഗ്രന്ഥകാരന്റെ അനുഭവങ്ങള്‍ എന്നിവയിലൂടെയാണ് ഓരോ അധ്യായവും തയ്യാറാക്കിയിരിക്കുന്നത് .

 ജീവിതത്തില്‍ പോസിറ്റീവ് എനര്‍ജി നിറയ്ക്കാന്‍ ശുഭചിന്തകള്‍ക്കു സാധിക്കുമെന്ന് നമുക്കെല്ലാം അറിയാം .
എന്നാല്‍ മനസ്സിനെ ശുഭാപ്തിവിശ്വാസം കൊണ്ട് ശക്തമാക്കുന്നതിനു പകരം നിരാശയുടെ പടുകുഴിയില്‍ പൂണ്ടിരിക്കാറുണ്ട് പലരും .

 അതുപോലെ തന്നെയാണ് സമയകൃത്യത പാലിക്കുന്ന കാര്യവും .

 സമയം അമൂല്യമാണെന്നും അത് കൃത്യമായി പാലിക്കണമെന്നും ഉള്ള കാര്യം അറിയാമെങ്കിലും അതിന് തയ്യാറാകുന്നവര്‍ വളരെ കുറച്ചുമാത്രം .
ഇത്തരത്തില്‍ നമുക്കറിയാവുന്നതും എന്നാല്‍ പ്രാവര്‍ത്തികമാക്കാത്തുമായ ചില കാര്യങ്ങളുണ്ട് .

 അവയെ യഥാവിധി പാലിക്കാന്‍ പ്രേരിപ്പിക്കുന്നതാണ് ഓരോ അധ്യായവും .

 ദീര്‍ഘമായി പറഞ്ഞു മുഷിപ്പിക്കുന്നതിനു പകരം കാര്യമാത്രപ്രസക്തമായി പറഞ്ഞ് അവസാനിപ്പിക്കുന്ന രീതിയാണ് ഗ്രന്ഥകാരന്‍ സ്വീകരിച്ചിരുന്നത് .