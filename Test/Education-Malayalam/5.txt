                    
-----------------------------------                    

Domain: Education-Malayalam                    

Paper: Mathrubhumi                    

-----------------------------------                 

ആയുഷ് പോസ്റ്റ് ഗ്രാഡുവേറ്റ് (പിജി) കോഴ്‌സുകള്‍ക്ക് ദേശീയതലത്തില്‍ ഇനി ഒറ്റ പ്രവേശന പരീക്ഷ 'ഓള്‍ ഇന്ത്യ ആയുഷ് പോസ്റ്റ് ഗ്രാഡുവേറ്റ് എന്‍ട്രന്‍സ് ടെസ്റ്റ് (AIAPGET2017) ഇക്കൊല്ലത്തെ പ്രവേശന പരീക്ഷ ആഗസ്ത് 6 ഞായറാഴ്ച നടക്കും .

 ഇന്ത്യയിലൊട്ടാകെയുള്ള ആയുഷ് കോളേജുകള്‍/ഇന്‍സ്റ്റിറ്റ്യൂട്ടുകള്‍, വാഴ്‌സിറ്റികള്‍, കല്പിത സര്‍വകലാശാലകള്‍ നടത്തുന്ന ആയുര്‍വേദ,  യുനാനി, സിദ്ധ, ഹോമിയോപ്പതി എംഡി/എംഎസ് കോഴ്‌സുകളിലേക്കുള്ള ഏകജാലക പ്രവേശന പരീക്ഷയാണിത് .

 കേന്ദ്ര ആയുഷ് മന്ത്രാലയത്തിന്റെ ആഭിമുഖ്യത്തില്‍ ന്യൂഡല്‍ഹിയിലെ ഓള്‍ ഇന്ത്യ ഇന്‍സ്റ്റിറ്റ്യൂട്ട് ഓഫ് ആയുര്‍വേദയാണ് ഇക്കുറി ടെസ്റ്റ് സംഘടിപ്പിക്കുന്നത് .
  
ഓള്‍ ഇന്ത്യ (ഓപ്പണ്‍/അദര്‍ സ്റ്റേറ്റ്‌സ്) സ്റ്റേറ്റ് ക്വാട്ടാ സീറ്റുകളിലേക്കുള്ള അഡ്മിഷന്‍ AIAPGET2017 റാങ്ക് പരിഗണിച്ചാണ് .

 വിദ്യാര്‍ത്ഥികളുടെ ചോയിസ്, യോഗ്യത മാനദണ്ഡങ്ങള്‍, നേറ്റിവിറ്റി, സംവരണ ചട്ടങ്ങള്‍ എന്നിവ പരിഗണിച്ച് കൗണ്‍സിലിംഗ് നടത്തി അഡ്മിഷന്‍ നല്‍കുന്നതിനുള്ള ചുമതല അതത് ആയുഷ് അധികാരികള്‍/വാഴ്‌സിറ്റികള്‍/കല്പിത സര്‍വകലാശാലകള്‍ക്ക് നല്‍കിയിട്ടുണ്ട് .

 രാജ്യത്തൊട്ടാകെ 135 ആയുര്‍വേദ മെഡിക്കല്‍ കോളേജുകളിലും 3 സിദ്ധ മെഡിക്കല്‍ കോളേജുകളിലും 14 യുനാനി കോളേജുകളിലും 51 ഹോമിയോപ്പതി മെഡിക്കല്‍ കോളേജുകളിലുമാണ് പിജി പ്രവേശനം .

 2017 മുതല്‍ ആയുഷ് പിജി കോഴ്‌സുകള്‍ക്ക് AIAPGET റാങ്ക് അഡ്മിഷന്‍ നിര്‍ബന്ധമാക്കിയിട്ടുണ്ട് .

 ഈ എന്‍ട്രന്‍സ് പരീക്ഷയുടെ അടിസ്ഥാനത്തില്‍ ആയുര്‍വേദം, യുനാനി, സിദ്ധ, ഹോമിയോപ്പതി പിജി കോഴ്‌സുകള്‍ക്ക് പ്രത്യേകം പൊതു മെരിറ്റ് ലിസ്റ്റ് തയ്യാറാക്കിയാണ് അഡ്മിഷന്‍ .
ടെസ്റ്റിന്റെ ഫലം ഓഗസ്റ്റ് 23നും 26നും മധ്യേ പ്രഖ്യാപിക്കും .
യോഗ്യത: അംഗീകൃത BAMS/BYMS/BSMS/BHMS ബിരുദം നേടി ഒരു വര്‍ഷത്തെ ഇന്റേണ്‍ഷിപ്പ് പൂര്‍ത്തിയാക്കിട്ടുള്ളവര്‍ക്ക് അപേക്ഷിക്കാവുന്നതാണ് .

 അഡ്മിഷന്‍ കൗണ്‍സിലിംഗിന് മുമ്പ് ഇന്റേണ്‍ഷിപ്പ് പൂര്‍ത്തിയാക്കാന്‍ കഴിയുന്നവര്‍ക്കും അപേക്ഷിക്കാന്‍ അര്‍ഹതയുണ്ട് .

 കൗണ്‍സില്‍ രജിസ്‌ട്രേഷന്‍ സര്‍ട്ടിഫിക്കറ്റുണ്ടായിരിക്കണം .
അപേക്ഷ: ഓണ്‍ലൈനായി www .aiapget .com, www .aila .co .in, www .ayush .gov .in എന്നീ വെബ്‌സൈറ്റുകളിലൂടെ ജൂലായ് 15 വൈകീട്ട് 4 മണിക്കുള്ളില്‍ അപേക്ഷ സമര്‍പ്പിക്കാം . 
അപേക്ഷാഫീസ്: 
ജനറല്‍, ഒബിസി വിഭാഗങ്ങള്‍: 1750 രൂപ . 
പട്ടികജാതി/വര്‍ഗ്ഗം, ഭിന്നശേഷിക്കാര്‍: 1250 രൂപ മതി . 
പ്രവേശന പരീക്ഷ: കമ്പ്യൂട്ടര്‍ അധിഷ്ഠിത എന്‍ട്രന്‍സ് ടെസ്റ്റില്‍ ഒബ്ജക്ടീവ് മള്‍ട്ടിപ്പിള്‍ ചോയിസ് മാതൃകയിലുള്ള 100 ചോദ്യങ്ങളുണ്ടാവും .

 ഒന്നരമണിക്കൂര്‍ സമയം നല്‍കും .

 ശരി ഉത്തരത്തിന് ഒരു മാര്‍ക്ക് വീതം .

 ഉത്തരം തെറ്റിയാല്‍ സ്‌കോര്‍ ചെയ്തതില്‍ നിന്നും 0 .25 മാര്‍ക്ക് വീതം കുറയ്ക്കും . 
പരീക്ഷാകേന്ദ്രങ്ങള്‍: തിരുവനന്തപുരം, ചെന്നൈ, ബാംഗ്ലൂര്‍, ഹൈദരാബാദ്, മുംബൈ, ഡല്‍ഹി, കൊല്‍ക്കത്ത ഉള്‍പ്പെടെ ഇന്ത്യയിലെ 20 കേന്ദ്രങ്ങളിലായാണ് ടെസ്റ്റ് നടത്തുക .