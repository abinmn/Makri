                    
-----------------------------------                    

Domain: Agriculture                    

Paper: Mathrubhumi                    

-----------------------------------                 

രാമവര്‍മപുരത്തെ അഗ്‌നിരക്ഷാസേന അക്കാദമിയില്‍ പുതിയൊരു അതിഥിയെത്തിയിട്ടുണ്ട് .

 ഒരു നാടന്‍ പശുക്കുട്ടിയാണ് .

 അഗ്‌നിരക്ഷാസേനാംഗങ്ങള്‍ പരിശീലനം നേടുന്നിടത്ത് പശുക്കുട്ടിക്കെന്താണ് കാര്യമെന്ന് ചോദിച്ചേക്കാം .

 കാര്യമറിയണമെങ്കില്‍ അക്കാദമിയിലെത്തണം .

 ഇവിടെ നട്ടുവളര്‍ത്തുന്ന പച്ചക്കറിയേയും കൃഷിയേയും പറ്റി അറിയണം .

 കൃഷിക്ക് ചാണകം മാത്രമാണ് വളമെന്നും അറിയണം .

 അപ്പോള്‍ മനസ്സിലാകും പശുക്കുട്ടിയുടെ പ്രാധാന്യം .

 ഒന്നല്ല,ഒരു പാട് പശുക്കുട്ടികളെ ഇവിടെ വാങ്ങും .

 ഘട്ടംഘട്ടമായി .

 അതിന് തയ്യാറെടുപ്പ് നടക്കുകയാണ് .

 അതിന് മുമ്പ് ഇവിടത്തെ കൃഷിയെപ്പറ്റി അറിയാം . 
നൂറില്‍പ്പരം ഇനങ്ങള്‍ കൃഷി ചെയ്യുന്നുണ്ടിവിടെ .

 നാലുതരം വാഴ മുതല്‍ മുന്തിരി വരെ .

 128 തരം ഔഷധച്ചെടികളുമുണ്ട് .

 തികച്ചും ശാസ്ത്രീയമായി രാസവളങ്ങള്‍ തീണ്ടാതെയാണ് കൃഷി .

 അതുകൊണ്ടാണ് കൃഷിവകുപ്പിന്റെ ഇക്കൊല്ലത്തെ ഏറ്റവും മികച്ച പച്ചക്കറിത്തോട്ടത്തിനുള്ള പുരസ്‌കാരം തൃശ്ശൂരിലെ അഗ്‌നി രക്ഷാ സേന അക്കാദമിക്ക് കിട്ടിയത് .

 സര്‍ക്കാര്‍ സ്ഥാപനങ്ങളിലെ കൃഷി എന്ന വിഭാഗത്തിലായിരുന്നു നേട്ടം .

 അന്‍പതിനായിരം രൂപയും ഫലകവും പ്രശസ്തിപത്രവും കിട്ടി .
എട്ട് ഏക്കര്‍ കാമ്പസില്‍ മൂന്നേക്കറിലാണ് കൃഷി .

 കഴിഞ്ഞ വര്‍ഷമാണ് വ്യാവസായികാടിസ്ഥാനത്തില്‍ തുടങ്ങിയത് .അപ്പോള്‍ പരിശീലനത്തിലുണ്ടായിരുന്ന 52 പേരാണ് കൃഷിക്ക് മുന്നിട്ടിറങ്ങി ലക്ഷ്യം നേടിയത് .

 സര്‍ക്കാരില്‍നിന്ന് പദ്ധതിക്ക് 93000 രൂപ സഹായം കിട്ടി .

 900 ഗ്രോബാഗുകളില്‍ കാമ്പസില്‍ എല്ലായിടത്തും കൃഷിയിറക്കി .

 കൃഷിയില്‍ പാണ്ഡിത്യമുള്ള, രാസവളങ്ങളുടെ ദൂഷ്യങ്ങളെപ്പറ്റി ഗവേഷണം നടത്തിയ അക്കാദമി ഡയറക്ടര്‍ എം .ജി .

 രാജേഷ് വേണ്ട നിര്‍ദേശങ്ങളുമായി എത്തിയതോടെ വിള സമൃദ്ധമായി അക്കാദമി അങ്കണം . 


രാമവര്‍മപുരത്തെ അഗ്നിരക്ഷാസേന അക്കാദമിയില്‍ സംസ്ഥാന പുരസ്‌കാരത്തിന് അര്‍ഹരായ ടീം



പണിയെടുക്കുന്ന പഠിതാക്കള്‍ക്ക് ഊര്‍ജമായി എപ്പോഴും സ്റ്റേഷന്‍ ഓഫീസര്‍ എസ് .പ്രസന്നകുമാറും കൂടെയുണ്ടായിരുന്നു .

 രണ്ട് വാഴക്കുല വിറ്റതില്‍നിന്ന് 1050 രൂപ കിട്ടിയതും അക്കാദമി കൃഷിചരിത്രത്തില്‍ നാഴികക്കല്ലായി .

 സെന്‍ട്രല്‍ ജയിലില്‍ നിന്നും അക്കാദമിയിലെ ഡ്രൈവറുടെ വീട്ടില്‍ നിന്നുമാണ് ചാണകം വാങ്ങുന്നത് .

 മറ്റ് വളങ്ങളില്ല .

 കാന്പസിലെ ഭക്ഷണാവശിഷ്ടങ്ങള്‍ ചെടികള്‍ക്ക് വളമാക്കും .

 സൗജന്യമായി കിട്ടുന്ന വിത്തുകളും ഉപയോഗിക്കും .

 തികയാത്തത് പുറമേനിന്ന് വാങ്ങും .
വാഴക്കുലയില്‍ പാളയംകോടന്‍, റോബസ്റ്റ, ഞാലിപ്പൂവന്‍, നേന്ത്രന്‍ എന്നിവയാണ് കൃഷിയിറക്കിയിരിക്കുന്നത് .

 വര്‍ഷം 50000 രൂപയാണ് ഇതില്‍ നിന്ന് മാത്രം വരുമാനം .100 കറിവേപ്പില മരങ്ങളും നട്ടുപിടിപ്പിച്ചിട്ടുണ്ട് .

 പയര്‍, പപ്പായ, തക്കാളി, മൂന്നിനം വെണ്ട, കാബേജ്, പടവലം, പാവല്‍, കോളിഫ്‌ലവര്‍, വെള്ളരി, മത്തന്‍, കുമ്പളം , മഞ്ഞള്‍, ഇഞ്ചി, പൈനാപ്പിള്‍,ചേന, ചേന്പ്, പച്ചമുളക് തുടങ്ങി അക്കാദമിയിലെ കൃഷിയിടത്തില്‍ വിളയാത്തതൊന്നുമില്ല . 
കേടായ പി .വി .സി .

 പൈപ്പുകള്‍ കീറിയെടുത്ത് അതില്‍ വെര്‍ട്ടിക്കിള്‍ കൃഷി രീതിയും പരീക്ഷിച്ച് വിജയിച്ചു .

 മുന്തിരിപ്പടര്‍പ്പുകള്‍ക്കടിയിലാണ് ചേനക്കൃഷി .

 വെള്ളമൊഴിക്കാന്‍  പറ്റാത്തിടത്ത് തുള്ളി നനയാണ് നടപ്പാക്കിയിരിക്കുന്നത് .

 പുറ്റിങ്ങല്‍ ദുരന്തത്തില്‍ മരണപ്പെട്ടവരുടെ സ്മരണയ്ക്കായാണ് അക്കാദമി അങ്കണത്തില്‍  128 തരം ഔഷധച്ചെടികള്‍ നട്ടു പിടിപ്പിച്ചിരിക്കുന്നത് .ഇതിന് പുറമേ മാവ്, പ്ലാവ്, നെല്ലി, സപ്പോട്ട തുടങ്ങി വ്യത്യസ്തങ്ങളായ ഫലമരങ്ങളുമുണ്ട് .

 മുരിങ്ങയും ധാരാളം .

 അരയേക്കറോളം ഇപ്പോള്‍ കപ്പയാണ് വിളവിറക്കിയിരിക്കുന്നത് .
ഈയിടെ ഇവിടെയെത്തിയ ഒരു അതിഥി ചോദിച്ചു ഇവിടെ നെല്‍കൃഷി ഇല്ലല്ലേ .

 അന്ന് തീരുമാനിച്ചതാണ് അടുത്തകുറി ഈ ചോദ്യം ഉണ്ടാവരുതെന്ന് .

 കരനെല്‍കൃഷിക്കായി ഒരുങ്ങുകയാണ് അക്കാദമി .ഇതിനായി അങ്കണത്തില്‍ ക്വാറി വെയ്സ്റ്റ് കിടന്നത് എടുത്ത് മാറ്റി .

 അവിടെ ചെളി പോലുള്ള മണ്ണ് എത്തിച്ച് ഇട്ടു തുടങ്ങി .
അക്കാദമിയിലെ ജീവനക്കാരും പരിശീലനത്തിനെത്തിയവരും ചേര്‍ന്ന് ഈയിടെ രാമവര്‍മപുരത്തെ പാതയോരം വൃത്തിയാക്കിയിരുന്നു .

 അപ്പോള്‍ അവിടെ അഴുക്കുചാല്‍ കോരിയപ്പോഴാണ് വളക്കൂറുള്ള ചെളി സമാനമായ മണ്ണ് കിട്ടിയത് .

 ഇതാണ് ഇപ്പോള്‍ നെല്‍കൃഷിയിറക്കുന്നിടത്ത് ഇടുന്നത് .

 കരനെല്‍കൃഷി ഇവിടെ ഉടന്‍ യാഥാര്‍ഥ്യമാകും .അക്കാദമിയില്‍ ഇപ്പോള്‍ 350  പേര്‍ പരിശീലനത്തിലുണ്ട് .

 62 പരിശീലകരുമുണ്ട് .

 അക്കാദമി അങ്കണം സംസ്ഥാനത്തെ ഏറ്റവും വലിയ മാതൃകാ തോട്ടമാക്കുകയാണ് ഇവരുടെ ലക്ഷ്യം .
ആവശ്യക്കാര്‍ രാവിലെ കാത്തുനില്‍ക്കും
ജൈവകൃഷിയെപ്പറ്റി നാട്ടുകാര്‍ അറിഞ്ഞതോടെ ഉത്പാദകര്‍ക്ക് വിപണി തേടി പോകേണ്ടി വന്നില്ല .

 രാവിലെ അക്കാദമിയുടെ മുന്നിലെത്തും ആവശ്യക്കാര്‍ .

 ഇനങ്ങള്‍ തികയില്ലെന്ന പരാതി മാത്രമേയുള്ളൂ .

 തോട്ടത്തിലെ ഒരു ചീര ഒരുകിലോഗ്രാം വരെ വളര്‍ന്നതായിരുന്നു അദ്ഭുതം .

 സീസണില്‍ 6000 രൂപയുടെ ചീരയാണ് വില്കുക .

 ഇത് വിറ്റ് തീരാന്‍ 15 മിനിട്ട് മതി .

 അക്കാദമി കവാടത്തില്‍ ആവശ്യക്കാര്‍ കാത്ത് നില്പുണ്ടാകും .