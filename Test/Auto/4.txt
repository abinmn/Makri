                    
-----------------------------------                    

Domain: Auto                    

Paper: Mathrubhumi                    

-----------------------------------                 

കല്പറ്റ: വയനാടിന്റെ മഴക്കാല സൗന്ദര്യവും ഓഫ് റോഡ് ആവേശവും ഇടകലര്‍ന്നുള്ള നാലാമത് മണ്‍സൂണ്‍ ഓഫ് റോഡിങ് ജൂലായ് ഏഴുമുതല്‍ ഒമ്പതുവരെ നടക്കും . വയനാടിന്റെ മണ്‍സൂണ്‍ ടൂറിസത്തിന്റെ സാധ്യതകള്‍ പ്രചരിപ്പിക്കുകയെന്ന ഉദ്ദേശ്യവുമായാണ് ഇത്തവണയും വയനാട് ജീപ്പ് ക്ലബ്ബ്, ഓഫ് റോഡിങ് മത്സരമൊരുക്കുന്നത് . 
മഴ മഹോത്സവം സ്പ്ലാഷ് 2017-ന്റെ ഭാഗമായാണ് ഇത്തവണ പരിപാടി സംഘടിപ്പിക്കുന്നതെന്ന് വയനാട് ജീപ്പ് ക്ലബ്ബ് ഭാരവാഹികള്‍ പത്രസമ്മേളനത്തില്‍ അറിയിച്ചു .

 മഴക്കാലം വയനാടിന്റെ മനോഹരകാലമാണെന്ന് ബോധ്യപ്പെടുത്തുകയാണ് മത്സരത്തിന്റെ പ്രധാനലക്ഷ്യം .

 കോടമഞ്ഞും നൂല്‍മഴയും പെയ്യുമ്പോള്‍ വയനാടിന്റെ മനോഹാരിത ആസ്വദിച്ച് മലമടക്കുകള്‍ക്കിടയിലൂടെ ആരും കൊതിക്കുന്ന ഒരു ഡ്രൈവിങ് അനുഭവമായിരിക്കും ഇത്തവണത്തെ ഓഫ് റോഡിങ് സമ്മാനിക്കുക .

  
ലക്കിടി ചങ്ങലമരത്തിന് സമീപത്തുനിന്ന് ഏഴിന് ആരംഭിക്കുന്ന ഓഫ് റോഡിങ് ഒമ്പതിനാണ് അവസാനിക്കുക .

 ഏഴിന് വയനാട് ഗേറ്റ് റിസോര്‍ട്ടില്‍ രജിസ്‌ട്രേഷന്‍ നടക്കും .

 കേരളത്തിനകത്തുനിന്ന് കര്‍ണാടക, തമിഴ്‌നാട്, ആന്ധ്രപ്രദേശ് എന്നിവിടങ്ങളില്‍ നിന്നുമായി നിരവധിപേര്‍ പരിപാടിക്കെത്തും .

 ഇതുവരെ ഓണ്‍ലൈനായി 35 രജിസ്‌ട്രേഷന്‍ നടന്നു .

 125  ടീമുകളെയാണ് പ്രതീക്ഷിക്കുന്നത് .
വയനാടിന്റെ മണ്‍സൂണ്‍ വിനോദസഞ്ചാര സാധ്യതകള്‍ക്ക് കരുത്തുപകരുകയും അയല്‍സംസ്ഥാനങ്ങളുമായുള്ള ബന്ധവും സൗഹൃദവും ഊട്ടിയുറപ്പിക്കുകയുമാണ് നാലുവര്‍ഷമായി വയനാട് ജീപ്പ് ക്ലബ്ബ് .

 പെട്രോള്‍, ഡീസല്‍, എസ് .യു .വി .

 ഇനങ്ങളിലായിരിക്കും മത്സരം .

 ജൂലായ് എട്ടിന് വൈത്തിരി റിസോര്‍ട്ടിലെ ട്രാക്കില്‍ ഫണ്‍ ഡ്രൈവ് നടക്കും . 
ഒമ്പതിന് രാവിലെ കല്പറ്റ ബൈപ്പാസിലെ ഫ്‌ലവര്‍ഷോ ഗ്രൗണ്ടില്‍ നിന്ന് ഫ്‌ലാഗ് ഓഫ് ചെയ്ത് മടക്കിമല എസ്റ്റേറ്റില്‍ സമാപിക്കുന്ന തരത്തിലാണ് മൂന്നുവിഭാഗങ്ങളിലായുള്ള മത്സരറൈഡുകള്‍ സംഘടിപ്പിക്കുന്നത് .

 ക്ലബ്ബ് പ്രസിഡന്റ് കെ .എസ് .

 രമേശ്, ഭാരവാഹികളായ എം .കെ .

 ജിനചന്ദ്രന്‍, സി .കെ .

 രഘുരാജ്, കെ .ജി .

 രാജേഷ്,  അഡ്വ .

 ജസ്വിന്‍ ടി .

 ജയന്‍ എന്നിവര്‍ പത്രസമ്മേളനത്തില്‍ പങ്കെടുത്തു .