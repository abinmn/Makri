                    
-----------------------------------                    

Domain: Careers                    

Paper: Mathrubhumi                    

-----------------------------------                 

ഇരുപത്തൊന്നാം നൂറ്റാണ്ടിൽ വിദ്യാർഥികൾ പഠനത്തോടൊപ്പം പയറ്റിയും തെളിയണം .

 അവർക്ക് ആശയങ്ങൾ അവതരിപ്പിക്കാനും പ്രയോഗിക്കാനുമുള്ള സാഹചര്യങ്ങൾ സ്കൂളുകളിൽത്തന്നെ ഒരുക്കണം .

 കേന്ദ്രസർക്കാർ അടൽ ഇന്നവേഷൻ മിഷൻ എന്ന പേരിൽ പദ്ധതിക്ക് കഴിഞ്ഞവർഷം രൂപംനൽകിയത് ഇതിനാണ് .

 ശാസ്ത്രസാങ്കേതിക, സംരംഭക മേഖലയിൽ പ്രതിഭകളെ സൃഷ്ടിക്കുകയാണ് ലക്ഷ്യം 
ശാസ്ത്രസാങ്കേതികമേഖലയിൽ മുന്നിട്ടുനിൽക്കുന്ന സ്കൂളുകൾക്ക് അടൽ ടിങ്കറിങ് ലാബ്, സ്റ്റാർട്ടപ്പുകൾ വളരാനുള്ള സാഹചര്യമൊരുക്കുന്ന അടൽ ഇൻക്യുബേഷൻ സെന്റർ, നല്ലരീതിയിൽ പ്രവർത്തിക്കുന്ന ഇൻക്യുബേഷൻ സെന്ററുകളെ ലോകനിലവാരത്തിൽ എത്തിക്കാനുള്ള സാമ്പത്തികസഹായം തുടങ്ങിയവയാണ് അടൽ ഇന്നവേഷൻ മിഷന്റെ ഭാഗമായുള്ള പദ്ധതികൾ .

 നൂതനാശയങ്ങൾ കണ്ടെത്തുകയും അത് വളർത്താനാവശ്യമായ സൗകര്യങ്ങൾ ഒരുക്കുകയുമാണ് പദ്ധതിയിലൂടെ നീതി ആയോഗ് ലക്ഷ്യമിടുന്നത് . 


"ഈ വർഷം 1000 സ്കൂളിൽ അടൽ ടിങ്കറിങ് ലാബ് തുടങ്ങും" - അമിതാഭ്‌ കാന്ത് . സി .ഇ .ഒ, നീതി ആയോഗ്


അടൽ ടിങ്കറിങ് ലാബിന് സ്കൂളുകൾക്കും അടൽ ഇൻക്യുബേഷൻ സെന്ററിന് ഉന്നതവിദ്യാഭ്യാസ സ്ഥാപനങ്ങൾക്കും അപേക്ഷിക്കാം .

 വിദ്യാർഥികളുടെ പ്രതിഭ ഉപയോഗപ്പെടുത്തി രാജ്യത്ത് ഒരു സ്റ്റാർട്ടപ്പ് വിപ്ലവം സൃഷ്ടിക്കാൻ തയ്യാറെടുക്കുകയാണ് കേന്ദ്രസർക്കാർ .

 വ്യക്തമാക്കിയത് .

 കഴിഞ്ഞ വർഷം 475 സ്കൂളുകളെയാണ് തിരഞ്ഞെടുത്തത് .

 ശാസ്ത്രസാങ്കേതിക മേഖലയിൽ വിദ്യാർഥികൾക്ക് അവരുടെ ആശയങ്ങൾ പുറത്തുകൊണ്ടുവരാനും സ്വന്തമായി പഠിക്കാനും പുതിയകാര്യങ്ങൾ കണ്ടെത്താനും ഇതിലൂടെ സാധിക്കും .
അടൽ ‌ടിങ്കറിങ് ലാബ്
ശാസ്ത്രസാങ്കേതിക മേഖലയിൽ വിദ്യാർഥികൾക്ക് കാഴ്ചപ്പാട് രൂപപ്പെടുത്താനും സാങ്കേതികവിദ്യാപഠനത്തിനുമാണ് സ്കൂളുകളിൽ അടൽ ടിങ്കറിങ് ലാബുകൾ എന്ന ആശയം നീതി ആയോഗ് മുന്നോട്ടുവെക്കുന്നത് .

 ഓരോ സ്കൂളിനും 20 ലക്ഷം രൂപയാണ് സഹായം ലഭിക്കുക .

 അടിസ്ഥാനസൗകര്യങ്ങളൊരുക്കാൻ 10ലക്ഷം രൂപയും തുടർച്ചെലവുകൾക്കായി അഞ്ചുവർഷത്തേക്ക് 10ലക്ഷം രൂപയുമാണ് നൽകുക .

 ആറുമുതൽ 12 വരെ ക്ലാസുകളുള്ള സർക്കാർ, തദ്ദേശസ്വയംഭരണസ്ഥാപനം, ട്രസ്റ്റ്, സൊസൈറ്റികൾ എന്നിവ നടത്തുന്ന സ്കൂളുകൾക്ക് അപേക്ഷിക്കാം .
1500 ചതുരശ്രയടി വിസ്തൃതിയുള്ള മുറിയിൽ ലാബ് ഒരുക്കണം .

 സയൻസ്, ഇലക്‌ട്രോണിക്സ്, റോബോട്ടിക്സ്, എന്നിവയുമായി ബന്ധപ്പെട്ട ഉപകരണങ്ങൾ ലാബിലുണ്ടാകും .

 കുട്ടികൾക്ക് സ്വയം പ്രവർത്തിപ്പിക്കാവുന്ന ഉപകരണങ്ങളടങ്ങിയ കിറ്റുകൾ, ത്രീഡി പ്രിന്റർ, വീഡിയോ കോൺഫറൻസിങ് സംവിധാനം തുടങ്ങിയവ ലാബിലുണ്ടാകും .

  പാഠ്യപദ്ധതിയുടെ ഭാഗമായി ലാബിനെ ഉൾപ്പെടുത്തണം .

 പ്രവൃത്തിസമയത്ത് ഇതിനായി പ്രത്യേകം പിരീഡുകൾ നീക്കിവെക്കണം .

 സ്കൂൾ പ്രവൃത്തിസമയം കഴിഞ്ഞും ലാബ് ഉപയോഗിക്കാൻ വിദ്യാർഥികളെ അനുവദിക്കണം . 

അധ്യാപകരെ നിയമിക്കേണ്ടത് സ്കൂളുകളാണ് .

 അറിവ് കൈമാറ്റത്തിനായി വ്യവസായം, അക്കാദമിക്-ഗവേഷണമേഖല, പൊതുസമൂഹം എന്നിവയുമായി ബന്ധിപ്പിക്കുന്ന ആശയവിനിമയ ശൃംഖല സ്ഥാപിക്കണം .

 ആശയരൂപവത്‌കരണം, രൂപകൽപ്പന, ആദ്യമാതൃക, നെറ്റ് വർക്കിങ്, ഫിസിക്കൽ കംപ്യൂട്ടിങ് എന്നിവയിൽ വിദ്യാർഥികളെ പരിശീലിപ്പിക്കണം .

 കൂടാതെ ലാബുമായി ബന്ധപ്പെട്ട് ശാസ്ത്രപ്രദർശനം, പ്രഭാഷണപരമ്പര തുടങ്ങിയവ സംഘടിപ്പിക്കണം .
വ്യവസായ, സംരംഭക മേഖലയിലെ വിദഗ്ധരുമായി സംവാദം, സർവകലാശാലകൾ അടക്കമുള്ള ഉന്നതവിദ്യാഭ്യാസ സ്ഥാപനങ്ങളുമായി ചേർന്നുള്ള പ്രവർത്തനങ്ങൾ എന്നിവ ലാബിന്റെ ഭാഗമായി നടത്തണം .

 അക്കാദമിക് വിദഗ്ധരുമായി വിദ്യാർഥികൾക്ക് അവരുടെ ആശയങ്ങൾ ചർച്ചചെയ്യാനുള്ള അവസരങ്ങളും ഒരുക്കണം .

  ലാബ് പ്രവർത്തനം ആരംഭിക്കുന്നതിനുമുമ്പായി പ്രത്യേക കമ്മിറ്റിക്ക് രൂപംനൽകണം .

 ഇതിൽ സ്കൂൾ പ്രിൻസിപ്പലാകും ചെയർമാൻ, അധ്യാപകൻ കൺവീനറായി രക്ഷിതാവ്, വ്യവസായ മേഖലയിൽനിന്ന് വിദഗ്ധർ എന്നിവരടങ്ങിയ സമിതിയാണ് മേൽനോട്ടംവഹിക്കുക . 
പബ്ലിക് ഫിനാൻഷ്യൽ മാനേജ്‌മെന്റ് സിസ്റ്റംവഴിയാണ് പണം നൽകുക .

 കേന്ദ്രസർക്കാരിന്റെ പൂർണനിയന്ത്രണത്തിലുള്ള പദ്ധതിയിൽ പങ്കാളികളാകാൻ രാജ്യത്തെ പ്രധാന കമ്പനികളും താത്പര്യം പ്രകടിപ്പിച്ചിട്ടുണ്ട് .

 ലാബുകൾക്ക് കൂടുതൽ സഹായങ്ങൾ നൽകാൻ കമ്പനികൾ മുന്നോട്ടുവന്നിട്ടുണ്ട് .

അവസാനതീയതി: ജൂലായ് 15 .

 വിവരങ്ങൾക്ക്: www .niti .gov .in/


ആശയം വളർത്താം
ലോകശക്തികൾക്കൊപ്പം മുന്നേറാൻ രാജ്യത്തെ യുവജനങ്ങളെ പ്രാപ്തരാക്കുകയാണ് അടൽ ഇന്നവേഷൻ മിഷന്റെ ലക്ഷ്യം .

 കേന്ദ്ര ശാസ്ത്രസാങ്കേതിക മന്ത്രാലയമാണ് നേരത്തേ സ്റ്റാർട്ടപ്പുകൾക്കും വിദ്യാർഥികളുടെ കഴിവുകൾ പ്രോത്സാഹിപ്പിക്കുന്നതിനുമായി വിവിധ പദ്ധതികൾ ആവിഷ്കരിച്ചത് .

 ഇൻക്യുബേഷൻ സെന്ററുകളിൽ ചൈന, അമേരിക്ക അടക്കമുള്ള രാജ്യങ്ങളാണ് ഇപ്പോൾ മുന്നിട്ടുനിൽക്കുന്നത് .

 സംരംഭകത്വമേഖലയിൽ സ്വന്തംകാലിൽ നിൽക്കാനുള്ള തയ്യാറെടുപ്പുകളാണ് രാജ്യം ഇപ്പോൾ നടത്തുന്നത് . അടൽ ടിങ്കറിങ് ലാബിലൂടെ  സ്കൂൾതലം തൊട്ട് വിദ്യാർഥികളുടെ ആശയങ്ങളും അത് വളരാനുള്ള സാഹചര്യങ്ങളും ഒരുക്കുകയാണ് ലക്ഷ്യം .

 രാജ്യത്ത് ഒരു സ്റ്റാർട്ടപ്പ് വിപ്ലവത്തിന് തുടക്കമിടുകയാണ് .

  ഡോ .

 കെ .സി .

 ചന്ദ്രശേഖരൻ നായർ (ഡയറക്ടർ, സ്റ്റാർട്ടപ്പ്‌ വില്ലേജ്‌)


അടൽ ഇൻക്യുബേഷൻ സെന്റേഴ്‌സ്
പുതിയ സംരംഭകർക്ക് സംരക്ഷണവും വളരാനാവശ്യമായ സഹായങ്ങളും നൽകുകയാണ് ഇൻക്യുബേഷൻ സെന്ററുകളുടെ ചുമതല .

 സ്റ്റാർട്ടപ്പുകൾക്ക് വളരാൻ ലോകനിലവാരത്തിലുള്ള ഇൻക്യുബേഷൻ സെന്ററുകൾ ഒരുക്കുകയാണ് ലക്ഷ്യം .

 മൂലധന നിക്ഷേപത്തിനും പ്രവർത്തിക്കാൻ ആവശ്യമായ സാഹചര്യത്തിനും ഇൻക്യുബേഷൻ സെന്ററിനെ സമീപിക്കാം . ഉന്നതവിദ്യാഭ്യാസ, ഗവേഷണ സ്ഥാപനങ്ങൾ, ബിസിനസ് ആക്സിലറേറ്റേഴ്‌സ് തുടങ്ങിയവർക്ക് അപേക്ഷിക്കാം .

 10 കോടി രൂപയാണ് ധനസഹായം ലഭിക്കുക .

 അവസാന തീയതി: ജൂലായ് 31


ഇന്‍ക്യുബേഷന്‍ സെന്റര്‍ ലോക നിലവാരത്തിലേക്ക്
നല്ലരീതിയിൽ പ്രവർത്തിക്കുന്ന ഇൻക്യുബേഷൻ സെന്ററുകൾക്കുള്ള സാമ്പത്തികസഹായം .

 ഇന്ത്യയിൽ രജിസ്റ്റർചെയ്ത പൊതു-സ്വകാര്യ അല്ലെങ്കിൽ പി .പി .പി .

 മാതൃകയിൽ പ്രവർത്തിക്കുന്ന ഇൻക്യുബേഷൻ സെന്ററുകൾക്ക് അപേക്ഷിക്കാം .

  10 കോടി രൂപയാണ് സഹായധനം .

 കഴിഞ്ഞ വർഷം കേരളത്തിൽനിന്ന്‌ കൊല്ലം അമൃത ടെക്‌നോളജി ബിസിനസ് ഇൻക്യുബേറ്റർ പദ്ധതിയിൽ അംഗമായിട്ടുണ്ട് .

