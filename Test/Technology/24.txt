                    
-----------------------------------                    

Domain: Technology                    

Paper: Deshabhimani                    

-----------------------------------                 
കൊച്ചി > കഴിഞ്ഞവര്‍ഷം പിക്സല്‍ ഫോണുകള്‍ ഇറക്കിയായിരുന്നു ആപ്പിളിന്റെ ഐ ഫോണ്‍  വിപണിയെ തങ്ങള്‍ ലക്ഷ്യംവയ്ക്കുന്നുവെന്ന് ഗൂഗിള്‍ ഉച്ചത്തില്‍ പറഞ്ഞത് .

  അതുവരെ താരതമ്യേന വിലകുറഞ്ഞ നെക്സസ് ആയിരുന്നു ഗൂഗിളിന്റെ സ്വന്തം  ആന്‍ഡ്രോയ്ഡ് ബ്രാന്‍ഡ് .

 എച്ച്ടിസി, എല്‍ജി എന്നിവരൊക്കെയാണ് നെക്സസ്  ഫോണുകള്‍ ഗൂഗിളിനുവേണ്ടി ഉണ്ടാക്കിയത് .

 ഇത്തരത്തില്‍ മറ്റുള്ള  ഹാര്‍ഡ്വെയര്‍ കമ്പനികളുടെ കൈയൊപ്പില്ലാതെയാണ് പിക്സല്‍ ഒന്ന് ഇറങ്ങിയത് .

  പൂര്‍ണമായും ഒരു ഗൂഗിള്‍ ബ്രാന്‍ഡ് എന്നതിലുപരി ആപ്പിളിന്റെ ഐ ഫോണിന്റെ  അടിതെറ്റിക്കാനാണ് പിക്സല്‍ രംഗത്തെത്തിയത് .
കഴിഞ്ഞ  ഒക്ടോബറില്‍ ഇറങ്ങിയ പിക്സല്‍ ഒന്നിന്റെ രണ്ടാം പതിപ്പ് ഉടന്‍ വരുന്നു  എന്നാണ് വിപണിനിരീക്ഷകര്‍ പറയുന്നത് .

 ആദ്യപതിപ്പിലെപ്പോലെ ഗ്ളാസ്, മെറ്റല്‍  എന്നീ രണ്ടു ഫിനിഷുകളില്‍തന്നെ ആകുമെങ്കിലും പിക്സല്‍ രണ്ടിന്റെ വലിയ  പതിപ്പ് പഴയ പിക്സലിന്റെ വലിയ പതിപ്പിനെക്കാള്‍ വലിയ ഡിസ്പ്ളേയുമായാവും  വരിക .

 ഇതുകൂടാതെ പഴയതിലും മെലിഞ്ഞ രൂപവും .

 ചെറിയ പിക്സലില്‍ ഹെഡ്ഫോണ്‍  ജാക്ക് ഇല്ലാതെയാകും വരിക എന്നാണ് പറയപ്പെടുന്നത് .

 ഇതിനുപകരം സ്പീക്കറുകള്‍  സ്റ്റീരിയോ ആകുമത്രെ .

 എന്തായാലും ഇത് ഇപ്പോള്‍തന്നെ ഗൂഗിള്‍ ഫാനുകളെ  ചൊടിപ്പിച്ചിട്ടുണ്ട് .

 ഇതൊക്കെ ആണെങ്കിലും മൊത്തത്തില്‍ ഡിസൈനില്‍ വലിയ  മാറ്റമൊന്നും പ്രതീക്ഷിക്കേണ്ട .
ക്യാമറയാണ് മെച്ചപ്പെടാന്‍ സാധ്യതയുള്ള ഒരു മേഖല .

 കുറഞ്ഞ ലൈറ്റില്‍  മെച്ചപ്പെട്ട ചിത്രങ്ങളെടുക്കാന്‍ സഹായിക്കുന്നതരത്തിലുള്ള ക്യാമറയാകും  പിക്സല്‍ രണ്ടില്‍ ഉണ്ടാവുകയെന്ന് പറയപ്പെടുന്നു .

 ഇതുകൂടാതെ പല പുതിയ  മാറ്റങ്ങളും ക്യാമറയില്‍ പ്രതീക്ഷിക്കാമെന്നാണ് അനുമാനിക്കപ്പെടുന്നത് .
പിക്സല്‍ രണ്ടില്‍ ടിമുറൃമഴീി 835 ചിപ്സെറ്റാണെന്ന് പറയപ്പെടുന്നു .

  ആന്‍ഡ്രോയ്ഡിന്റെ പിതാവായ ആന്റി റൂബിന്‍ ഈയിടെ തുടങ്ങിയ എസന്‍ഷ്യല്‍ ഫോണ്‍,  വിപണിയില്‍ ഓളങ്ങള്‍ സൃഷ്ടിച്ചുകൊണ്ടിരിക്കുന്ന  ഛിലജഹൌ 5, സാംസങ്ങിന്റെ  ചില മോഡലുകള്‍ എന്നിവയിലുള്ള ചിപ്പ്സെറ്റാണിത് .

 128 ജിബി, 64 ജിബി ആകും  പിക്സല്‍ രണ്ടിന്റെ സ്റ്റോറേജ് സ്പേസ് എന്ന് ചോര്‍ന്നുകിട്ടിയ  വിവരങ്ങളില്‍നിന്ന് നമുക്ക് അനുമാനിക്കാം .

 ഒരല്‍പ്പം വെള്ളം  താങ്ങാന്‍പറ്റാത്ത ഫോണുകള്‍ ഇന്നില്ല .

 പിക്സലിന്റെ ആദ്യപതിപ്പ്  ഇതില്‍നിന്ന് ഒരല്‍പ്പം മാറിയായിരുന്നു .

 അത് പുതിയ പതിപ്പില്‍  പരിഹരിക്കപ്പെടുമെന്ന് പറയപ്പെടുന്നു .

 വാട്ടര്‍ റസിസ്റ്റന്റ് അല്ലാത്തതിന്  കുറെയേറെ കളിയാക്കലുകള്‍ പിക്സല്‍ ഒന്ന് സഹിച്ചിരുന്നു .
ഐ ഫോണിനെ വെല്ലാന്‍ ഇറക്കുന്ന ബ്രാന്‍ഡിന് വില കുറയാന്‍പാടില്ലല്ലോ .

  അതുകൊണ്ട് 55,000 രൂപയുണ്ടായിരുന്ന പിക്സല്‍ ഒന്നിനെക്കാള്‍ വില  എന്തുകൊണ്ടും കൂടുതലാകും പിക്സല്‍ രണ്ടിന് .