                    
-----------------------------------                    

Domain: Technology                    

Paper: Mathrubhumi                    

-----------------------------------                 

പെരുന്നാള്‍ സ്‌പെഷ്യല്‍ ഓഫറുകളുമായി ബിഎസ്എന്‍എല്‍ .

 786 രൂപയുടേയും 599 രൂപയുടെയും പ്രീപെയ്ഡ് ഓഫറുകളാണ് ബിഎസ്എന്‍എല്‍ ഈദ് സ്‌പെഷ്യലായി പുറത്തിറക്കിയത് . 
786 രൂപയുടെ റീച്ചാര്‍ജിന് ഫുൾടോക്ടൈമിനൊപ്പം 90 ദിവസത്തേക്ക് 3 ജിബി ഡാറ്റയും ലഭിക്കും .

 599 രൂപയുടെ റീച്ചാര്‍ജില്‍ 786 രൂപ ടോക്ക്‌ടൈമും ലഭിക്കും .

 ഇതില്‍ 507 രൂപ നിങ്ങളുടെ മെയ്ന്‍ അക്കൗണ്ടിലും 279 രൂപ നിങ്ങളുടെ ഡെഡിക്കേറ്റഡ് അക്കൗണ്ടിലുമാണ് ലഭിക്കുക .

 ഒപ്പം 10 ഓണ്‍-നെറ്റ് എസ്എംഎസുകളും 599 രൂപയുടെ റീച്ചാര്‍ജിനൊപ്പമുണ്ട് .

 30 ദിവസമാണ് ഇതിന്റെ സമയപരിധി .

 ജൂണ്‍ 30 വരെ മാത്രമേ ഓഫര്‍ ലഭിക്കുകയുള്ളൂ .
ഈ ഓഫറുകള്‍ക്ക് പുറമെ നിരവധി ഫുള്‍ ടോക്ക്‌ടൈം, എക്‌സ്ട്രാ ടോക്ക് ടൈം ഓഫറുകളും ബിഎസ്എന്‍എല്‍ പ്രഖ്യാപിച്ചിട്ടുണ്ട് .

 60 രൂപ, 110 രൂപ, 210 രൂപ, 290 രൂപ എന്നിവക്ക് റീച്ചാര്‍ജ് ചെയ്യുമ്പോള്‍ നിങ്ങള്‍ക്ക് ഇരട്ടി ആനുകൂല്യം ലഭിക്കും .

 ഈ ഓഫറുകളും പ്രീ പെയ്ഡ് ഉപഭോക്താക്കള്‍ക്ക് മാത്രമാണ് ലഭിക്കുക .