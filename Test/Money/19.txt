                    
-----------------------------------                    

Domain: Money                    

Paper: Mathrubhumi                    

-----------------------------------                 

ഒരു ഓഫീസ് തുടങ്ങാൻ വേണ്ടി ഒന്നുകിൽ ഒരു കെട്ടിടം വാടകയ്ക്കെടുക്കും അല്ലെങ്കിൽ സ്വന്തമായി ഒരു കെട്ടിടം പണി കഴിപ്പിക്കും .

 കെട്ടിടം കൊണ്ട് മാത്രമാകുന്നില്ല അതിനായുള്ള ഫർണിച്ചർ, കംപ്യൂട്ടറുകൾ, ടെലിഫോണുകൾ, വൈദ്യുതി തുടങ്ങി ഒരു നീണ്ട നിര തന്നെ വേണം .

 ഇതിനൊക്കെയുള്ള ചെലവ് ആണെങ്കിൽ കൈയിൽ ഒതുങ്ങുകയുമില്ല .

 എന്നാൽ ഇപ്പോൾ യുവ സംരംഭകർക്ക് ഇതിന്റെയൊന്നും ആവശ്യമില്ല .

 ഒരു ലാപ്‌ടോപ് കംപ്യൂട്ടറും ഇന്റർനെറ്റ് കണക്‌ഷനും മതി ഒരു ഓഫീസ് പ്രവർത്തിപ്പിക്കാൻ .

ഇത്തരത്തിലുള്ള യുവ സംരംഭകരുടെ കടന്നുവരവോടെ രൂപപ്പെട്ടതാണ് കോ-വർക്കിങ് (സഹപ്രവർത്തന) സമ്പ്രദായവും വെർച്വൽ (സാങ്കൽപിക) ഓഫീസ് സമ്പ്രദായവും .

 അമേരിക്ക, യൂറോപ്പ്‌ എന്നിവിടങ്ങളിലും, ഇന്ത്യയിൽ ബെംഗളൂരു, ഡൽഹി, ചെന്നൈ തുടങ്ങിയ നഗരങ്ങളിലും വിജയം കൈവരിച്ച ഇത്തരം ഇടങ്ങൾ ഇന്ന് കേരളത്തിലും ജനശ്രദ്ധ നേടിവരികയാണ് .

 ഏറ്റവും ചെലവ് കുറവിൽ പ്രവർത്തിക്കുന്ന രീതിയായതിനാൽ കേരളത്തിലെ ചെറു സ്റ്റാർട്ട്അപ്പ് സംരംഭകർക്ക് ആശ്വാസമായി മാറുകയാണ് ഇത് .

പല മേഖലകളിൽ അറിവുള്ള ഒരുപാട് പേർ ഒരു ഓഫീസിൽ തന്നെ സ്വതന്ത്രമായി പ്രവർത്തിക്കുന്ന രീതിയാണ് കോ-വർക്കിങ് സമ്പ്രദായം .

 ഇതിൽ തന്നെ പ്രത്യേകം സീറ്റ് മാത്രം ഉപയോഗിച്ച് ജോലി ചെയ്യുന്നവരുമുണ്ട് .

 അഡ്രസ്സും ഫോൺ നമ്പറും ഫാക്‌സും ആവശ്യമെങ്കിൽ ഫോൺ എടുക്കാനായി റിസപ്ഷനിസ്റ്റിന്റെ സേവനം വരെ ലഭ്യമാക്കുന്ന ഇടങ്ങളുണ്ട് .

 തിരുവനന്തപുരത്തും കോഴിക്കോടും ചെറിയ തോതിൽ ഉണ്ടെങ്കിലും കൊച്ചിയിലാണ് ഇത്തരം സംരംഭങ്ങൾക്ക് പ്രചാരം ഏറെ .
സെന്റർ എ, ക്രിയേറ്റീവ് കോവർക്കിങ് ക്യൂബ് എന്നിവയാണ് കോ-വർക്കിങ് രംഗത്ത് മുൻപന്തിയിലുള്ളത് .

 വെർച്വൽ ഓഫീസിന്റെ കാര്യത്തിൽ കാക്കനാട്ടെ സ്പേസ്‌ലാൻസ് എന്ന സ്ഥാപനവുമുണ്ട് .
‘ഇങ്ങനെ ഒരു ആശയം കേരളത്തിൽ ആരംഭിച്ചപ്പോൾ തുടക്കത്തിൽ ബുദ്ധിമുട്ട് ഉണ്ടായിരുന്നെങ്കിലും പിന്നീട് മികച്ച പ്രതികരണമാണ് ലഭിച്ചിട്ടുള്ളത് .

  കൂടാതെ ഞങ്ങളുടെ ഐഡി കാർഡുള്ള  ഉപഭോക്താക്കൾക്ക് ഹോട്ടലുകൾ, ജിം തുടങ്ങി റീട്ടെയിൽ സ്ഥാപനങ്ങളിലെല്ലാം ഡിസ്‌കൗണ്ടും നൽകുന്നുണ്ട് .

 ഞങ്ങൾക്ക് 12 ഓളം രാജ്യങ്ങളിൽ നിന്നായി ഗുണഭോക്താക്കളുണ്ട്’, കൊച്ചി എം .ജി .

 റോഡിലെ ‘സെന്റർ എ’ ഡയറക്ടർ ജോ ആലപ്പാട്ട് പറയുന്നു . 
ഒരു മണിക്കൂർ മുതൽ ഒരു വർഷം വരെയുള്ള ആവശ്യങ്ങൾക്കായി കോ-വർക്കിങ് സ്പേസ്, െവർച്വൽ ഓഫീസ്, സർവീസ്ഡ് ഓഫീസ് സ്പേസുകളാണ് 'സെന്റർ എ' ഒരുക്കുന്നത് .

 കൂടാതെ ഒരു ദിവസത്തെ വർക്ക്‌ഷോപ്പ്, ഇന്റർവ്യൂ, തുടങ്ങിയ ആവശ്യങ്ങൾക്ക് ഈടാക്കുന്നത് തുച്ഛമായ രൂപ മാത്രമാണ് .

  സഹപ്രവർത്തന സമ്പ്രദായം വഴി 500 ചതുരശ്രയടി ഓഫീസ് ആണെങ്കിൽ ഏകദേശം 250 പേർക്ക് ജോലി ചെയ്യാൻ സാധിക്കുന്ന വിധത്തിലാണ് സജ്ജീകരിച്ചിരിക്കുക .

ഇവിടെ സീറ്റിനാണ് പണം ഈടാക്കുന്നത് .

 സീറ്റ് വേണ്ടാത്തവർക്ക് എവിടെ ഇരുന്നും ജോലിചെയ്യാവുന്ന രീതിയുമുണ്ട് .

 പാക്കേജിനനുസരിച്ചാണ് പണം നൽകേണ്ടത് .

 വെർച്വൽ സമ്പ്രദായത്തിൽ ലഭിക്കുന്ന സൗകര്യങ്ങൾക്കനുസരിച്ചാണ് വാടക .

 ഓരോ കമ്പനികളിലും പാക്കേജുകൾ വ്യത്യസ്തമാണ്; അതിനാൽ വാടകയിൽ മാറ്റമുണ്ട് .

 ഫോൺ നമ്പർ മാത്രം ലഭിക്കുന്ന വെർച്വൽ സംവിധാനത്തിന് ഏറ്റവും കുറവ് 500 രൂപയാണ് ഈടാക്കുന്നത് .

 വെർച്വൽ ഉപഭോക്താക്കൾക്ക് മീറ്റിങ്ങുകൾ, ഇന്റർവ്യൂ എന്നിവ നടത്താൻ സൗകര്യങ്ങൾ നൽകുന്നുണ്ട് .

കോ-വർക്കിങ് സമ്പ്രദായത്തിൽ സീറ്റിന് ഒരു മാസത്തേക്ക് 3,500 രൂപ മുതലാണ് പല ഇടങ്ങളിലും വാടക .

 ഇവർക്ക് വൈ-ഫൈ, മീറ്റിങ് റൂം, പ്രൊജക്ടർ തൂടങ്ങിയ സംവിധാനങ്ങൾ പൊതുസൗകര്യമായി ലഭിക്കും .

 ഓഫീസുകളുമായി 24 മണിക്കൂറും ബന്ധപ്പെടാനുള്ള സൗകര്യങ്ങൾ ഉണ്ട് .

 പ്രവർത്തന സമയം രാവിലെ എട്ടിന് തുടങ്ങിയാൽ രാത്രി എട്ട് വരെ . 
ഓരോ ദിവസവും ഇത്തരം സ്പേസിനായി ബന്ധപ്പെടുന്നവരുടെ എണ്ണം വർദ്ധിച്ചുവരികയാണെന്ന് കൊച്ചിയിൽ ക്രിയേറ്റീവ് കോവർക്കിങ് ക്യൂബ് നടത്തുന്ന അരുൺ ടോം പറയുന്നു .

 ഈ മേഖലയിൽ സർക്കാർ പിന്തുണ കൂടി ലഭിക്കുകയാണെങ്കിൽ വലിയ മുന്നേറ്റമുണ്ടാകുമെന്ന് അദ്ദേഹം അഭിപ്രായപ്പെടുന്നു .

 ക്രിയേറ്റീവ് കോവർക്കിങ് ക്യൂബിന് കൊച്ചിയിൽ പനമ്പള്ളി നഗർ, കാക്കനാട്, ചെമ്പുമുക്ക് എന്നിവിടങ്ങിളിൽ കോ-വർക്കിങ് സ്പേസുണ്ട് .
കോ-വർക്കിങ് സ്പേസ് ഉപയോഗിക്കുന്നതിൽ 50 ശതമാനം ആളുകളും ടെക്‌നോളജി അധിഷ്ഠിത സ്റ്റാർട്ട്അപ്പുകൾ നടത്തുന്നവരാണ് .

 പ്രൊഫഷണലുകൾ, ട്രാവൽ ആൻഡ് ടൂറിസം സംരംഭകർ, എഫ് .എം .സി .ജി .

 സ്റ്റാർട്ട്അപ്പുകൾ, ബ്രോക്കർമാർ തുടങ്ങിയവരാണ് ശേഷിച്ചവർ .

  
ഇ-മെയിൽ: reshmaccbhaskaran@gmail .