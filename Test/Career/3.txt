                    
-----------------------------------                    

Domain: Career                    

Paper: Deshabhimani                    

-----------------------------------                 

  www .fciapply .com എഫ്സിഐയില്‍ (ഫുഡ് കോര്‍പറേഷന്‍ ഓഫ് ഇന്ത്യ) വാച്ച്മാന്മാരാകാന്‍ എട്ടാംക്ളാസുകാര്‍ക്ക് അവസരം .

 വാച്ച്മാന്‍ (കാറ്റഗറി  IV ) 453 ഒഴിവിലേക്ക് എഫ്സിഐ അപേക്ഷ ക്ഷണിച്ചു .

 കര്‍ണാടകം, രാജസ്ഥാന്‍, തമിഴ്നാട് സംസ്ഥാനങ്ങളിലാണ് ഒഴിവ് .

 എട്ടാംക്ളാസ് ജയമാണ് യോഗ്യത .

 പ്രായം: 18-25 വയസ് .

 (അര്‍ഹരായ വിഭാഗങ്ങള്‍ക്ക് ഉയര്‍ന്ന പ്രായത്തില്‍ നിയമാനുസൃത ഇളവ് ലഭിക്കും) .
ശമ്പളം: 8,100-18,070 രൂപ .

 ഓണ്‍ലൈനായാണ് അപേക്ഷിക്കേണ്ടത് .

 എഴുത്തുപരീക്ഷ, ശാരീരികക്ഷമതാ പരിശോധന എന്നിവയുടെ അടിസ്ഥാനത്തിലാണ് തെരഞ്ഞെടുപ്പ് .

 ഓരോ സംസ്ഥാനത്തും അപേക്ഷിക്കാനുള്ള തിയതിയില്‍ വ്യത്യാസമുണ്ട് .

 ഒഴിവുകളുടെ എണ്ണവും അപേക്ഷാതിയതിയും വെബ്സൈറ്റും സംസ്ഥാനം തിരിച്ച് ചുവടെ ചേര്‍ക്കുന്നു .

* കര്‍ണാടകം: 117 ഒഴിവ് .

 (ജനറല്‍- 60, ഒബിസി- 31, എസ്സി- 18, എസ്ടി- എട്ട്) .

 മൊത്തം ഒഴിവുകളില്‍ 28 എണ്ണം വിമുക്തഭടന്മാര്‍ക്കും മൂന്നെണ്ണം ഭിന്നശേഷിക്കാര്‍ക്കും നീക്കിവച്ചിരിക്കുന്നു .

 അപേക്ഷിക്കാനുള്ള തിയതി: ജൂലൈ 24 വരെ .

 വെബ്സൈറ്റ്: www .fciapply .com അപേക്ഷാഫീസ് 250 രൂപ .

 അര്‍ഹര്‍ക്ക് നിയമാനുസൃത ഫീസ് ഇളവ് .

 

* രാജസ്ഥാന്‍: 281 ഒഴിവ് .

 (ജനറല്‍- 141, ഒബിസി- 56, എസ്സി- 48, എസ്ടി- 36) .

 എട്ടൊഴിവ് ഭിന്നശേഷിക്കാര്‍ക്കും 69 എണ്ണം വിമുക്തഭടന്മാര്‍ക്കും നീക്കിവച്ചിരിക്കുന്നു .

 അപേക്ഷിക്കാനുള്ള അവസാനതിയതി: ആഗസ്ത് ഏഴുവരെ .

 വെബ്സൈറ്റ്: www .fciregionaljobs .com 

* തമിഴ്നാട്: 55 ഒഴിവ് .

 (ജനറല്‍- 29, ഒബിസി- 15, എസ്സി- 10, എസ്ടി- ഒന്ന്) .

 15 ഒഴിവ് വിമുക്തഭടന്മാര്‍ക്കും രണ്ടൊഴിവ് ഭിന്നശേഷിക്കാര്‍ക്കും നീക്കിവച്ചിരിക്കുന്നു .

 ആഗസ്ത് 20ന്  ചെന്നൈ, വെല്ലൂര്‍, കോയമ്പത്തൂര്‍, മധുരൈ, തൂത്തുക്കുടി, തഞ്ചാവൂര്‍, പോണ്ടിച്ചേരി, തൃച്ചി, സേലം, നാഗര്‍കോവില്‍ എന്നിവിടങ്ങളില്‍ നടക്കുന്ന എഴുത്തുപരീക്ഷയെ അടിസ്ഥാനമാക്കിയാണ് തെരഞ്ഞെടുപ്പ് .

 തമിഴ്, ഹിന്ദി ഇംഗ്ളീഷ് ഭാഷകളില്‍ ഒബ്ജക്ടീവ് മള്‍ടിപ്പിള്‍ ചോയ്സ് പരീക്ഷയ്ക്ക് പൊതുവിജ്ഞാനം, ആനുകാലിക സംഭവങ്ങള്‍, കണക്ക്, ഇംഗ്ളീഷ് ഭാഷയും വ്യാകരണവും എന്നീ നാല് വിഭാഗങ്ങളുണ്ടാകും .

 അപേക്ഷയില്‍ ഏത് ഭാഷയിലാണ് പരീക്ഷ എഴുതുന്നതെന്ന് വ്യക്തമാക്കണം .

 അഡ്മിറ്റ് കാര്‍ഡുകള്‍ പരീക്ഷയ്ക്ക് ആറു ദിവസംമുമ്പ്  വെബ്സൈറ്റില്‍നിന്ന് ജനറേറ്റ് ചെയ്തെടുക്കണം .

 ഉദ്യോഗാര്‍ഥികള്‍ ഫോട്ടോ പതിച്ച തിരിച്ചറിയല്‍ കാര്‍ഡ് കൊണ്ടുവരണം .

 ജൂലൈ 17 മുതല്‍ ഓണ്‍ലൈന്‍ അപേക്ഷ സ്വീകരിക്കും .

 അപേക്ഷിക്കാനുള്ള അവസാന തിയതി: ആഗസ്ത് എട്ട് .

 വെബ്സൈറ്റ്: www .fciportaltn .