                    
-----------------------------------                    

Domain: Food                    

Paper: Mathrubhumi                    

-----------------------------------                 


ലക്ഷ്യം മറ്റൊന്നായിരുന്നുവെങ്കിലും തലശ്ശേരി അഫാമിയയിലെ'ഇന്നത്തെ സ്‌പെഷ്യല്‍' ബോര്‍ഡില്‍ 'ക്രാബ് ലോലിപോപ്പ്' എന്നു കണ്ടപ്പോള്‍ ഉണ്ടായ കൗതുകം വൈവിധ്യങ്ങളുടെ ഒരു കലവറയിലേക്കാണ് വിളിച്ചു കയറ്റിയത് . 
തലശ്ശേരിയില്‍ ബി .ഇ .എം .പി .

 സ്‌കൂളിന്റെ എതിര്‍ വശത്താണ് അഫാമിയ സ്ഥിതി ചെയ്യുന്നത് .

 സാദിഖ് ഉമ്മര്‍ എന്ന പ്രവാസിയുടെ ഏറെ നാളത്തെ സ്വപ്നത്തിന്റെ സാക്ഷാത്കാരമാണ് അഫാമിയ .

 ഏതൊരു പ്രവാസിയേയും പോലെ നാട്ടിലെത്തി സെറ്റില്‍ ചെയ്യണം എന്ന ആഗ്രഹം മാത്രമല്ല മുന്നോട്ടുള്ള ജീവിതത്തിന് എന്തു ചെയ്യണം എന്ന വ്യക്തമായ രൂപരേഖയും ഉണ്ടായിരുന്നു സാദിഖിന് .

  
ആറു മാസമേ ആയുള്ളൂ രുചിയുടെ ഈ കലവറ പ്രവര്‍ത്തനം ആരംഭിച്ചിട്ട് .

 പഴയ പീകോക്ക് റസ്‌റ്റോറന്റ് ഇരുന്ന സ്ഥലത്ത് എന്നു പറഞ്ഞാല്‍ അന്വേഷിക്കുന്നവര്‍ക്ക് കട കണ്ടെത്താന്‍ കുറച്ചുകൂടി എളുപ്പമാണ് എന്നു പറഞ്ഞു തന്നു സാദിഖ് ഇക്ക . 

ക്രാബ് ലോലിപോപ്പ്

അഫാമിയ സ്‌പെഷ്യല്‍ ക്രിസ്പി 
കയറിയത് ക്രാബ് ലോലിപോപ്പിന്റെ റസിപ്പി കിട്ടിയാലോ എന്നു പ്രതീക്ഷിച്ചാണ് .

 എന്നാല്‍ അത് കഴിക്കാന്‍ അഫാമിയയില്‍ തന്നെ എത്തേണ്ടി വരുമെന്നു മനസിലായതോടെ നിരാശയായി .

 എങ്കിലും മറ്റൊരു പുതിയ ഐറ്റം പരിചയപ്പെടുത്തിത്തരാം എന്നു പറഞ്ഞതോടെ സമാധാനമായി . 
അങ്ങനെയാണ് ബോംബെ സ്വദേശിയായ സ്‌പെഷ്യല്‍ ക്രിസ്പി കണ്‍മുന്നിലെത്തുന്നത് .

 ബീഹാറുകാരനായ മൃത്യുഞ്ജയനും സഹായി സഞ്ജയുമാണ് അഫാമിയയിലെ മറുനാടന്‍ രുചികള്‍ക്ക് പിന്നില്‍ .

തയ്യാറാക്കുന്ന വിധം 
കോഴിയുടെ തുടയിലെ എല്ലില്ലാത്ത മാംസം 
മൈദ അര കപ്പ് 
മൈദാ മാവ് വെള്ളം ചേര്‍ത്ത് കുഴമ്പുരൂപത്തില്‍ ആക്കുക .

 ഇതില്‍ അല്‍പം മഞ്ഞപ്പൊടിയും ആവശ്യത്തിന് ഉപ്പും ചേര്‍ത്ത് മാറ്റിവെക്കുക . 
കോഴിയുടെ തുടയിലെ എല്ലില്ലാത്ത മാംസം കനം കുറച്ച് ചെത്തിയെടുക്കുക .

 ഇത് നീളത്തില്‍ കനം കുറഞ്ഞ കഷ്ണങ്ങളായി മുറിച്ചെടുക്കുക . 
ഈ കഷ്ണങ്ങള്‍ കുഴമ്പു രൂപത്തിലാക്കിയ മൈദാ മാവില്‍ മുക്കിയെടുത്ത് എണ്ണയില്‍ മുങ്ങിക്കിടക്കത്തക്ക രീതിയില്‍ വറുത്ത് തവിട്ടുനിറമാവുമ്പോള്‍ കോരുക . 
സ്‌പെഷ്യല്‍ ക്രിസ്പി തയ്യാര്‍ .

 നോമ്പ് സമയത്ത് വളരെ എളുപ്പത്തില്‍ തയ്യാറാക്കാവുന്ന ഒരു വിഭവമാണിത് . 

അഫാമിയയിലെ അബ്ദുറഹ്മാനിക്കാടെ സ്‌പെഷ്യല്‍ ചായ
അബ്ദു റഹ്മാനിക്കാടെ സ്‌പെഷ്യല്‍ ചായ കുടിക്കാന്‍ മാത്രമല്ല ഇക്ക ചായ അടിക്കുന്നത് കാണാന്‍ അഫാമിയയില്‍ എത്തുന്നവരുടെ എണ്ണവും ഇവിടെ കൂടുതലാണ് . 
ആ ചായയടി ഒന്നു കാണേണ്ടതു തന്നെയാണ് .

 ഗ്ലാസ്സില്‍ മൂന്നു തട്ടിലായി വെള്ളം വേറെ, തേയില വേറെ, പാലു വേറെയായി നില്‍ക്കുന്ന ചായ .

 അവസാനം ഗ്ലാസ് കറക്കിയൊരു വെപ്പും .

 ഗ്ലാസിനുള്ളില്‍ മൂന്നുതട്ടിലായി കിട്ടുന്ന ഈ ചായയുടെ രുചിയും അഫാമിയയില്‍ നിന്നു മാത്രമേ കിട്ടൂ .