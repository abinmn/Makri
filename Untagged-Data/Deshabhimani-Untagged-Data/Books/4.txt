                    
-----------------------------------                    

Domain: Books                    

Paper: Deshabhimani                    

-----------------------------------                 

എഴുത്തിലൂടെ കരുത്തു നേടുന്നവരും സ്വന്തം കരുത്ത് എഴുത്താക്കി മാറ്റുന്നവരുമായ സാഹിത്യകാരന്മാര്‍ നമുക്കുണ്ട് .

 എന്നാല്‍, എഴുത്തിന്റെ കരുത്ത് ഒരു കാലഘട്ടത്തിന്റെ പരിച്ഛേദമാക്കി മാറ്റുകയും സമൂഹത്തില്‍ അവഗണിക്കപ്പെടുന്നവരുടെ നാവായി അക്ഷരങ്ങളെ രൂപപ്പെടുത്തുകയും വാക്കുകളില്‍ സമരാവേശത്തിന്റെ തീജ്വാലകള്‍ പടര്‍ത്തുകയുംചെയ്യുന്ന അപൂര്‍വം എഴുത്തുകാര്‍ മാത്രമേ ഉണ്ടാകൂ .

 അത്തരം ഒരെഴുത്തുകാരനാണ് ഇപ്പോള്‍ സപ്തതിയിലെത്തിനില്‍ക്കുന്ന ഡോ .

 എസ് രാജശേഖരന്‍ .

 അലൌകികതയുടെ മൂടല്‍മഞ്ഞില്‍നിന്ന് ജീവിതത്തിന്റെ വെളിച്ചത്തിലേക്ക് മുറിഞ്ഞുവീഴുന്ന ദൃശ്യങ്ങളുടെ കീഴ്മേല്‍മറിഞ്ഞ ലോകമാണ് സങ്കടത്തിന്റെ കണ്ണീരും സമരത്തിന്റെ തീയും ചേര്‍ത്ത് എസ് രാജശേഖരന്‍ ആവിഷ്കരിക്കുന്നതെന്ന് കെ ഇ എന്‍ പറയുന്നത് അതുകൊണ്ടാണ് .

 
പ്രശസ്ത സാഹിത്യകാരനും പ്രഗത്ഭനായ അധ്യാപകനും പ്രമുഖ സാംസ്കാരിക പ്രവര്‍ത്തകനും മികച്ച സംഘാടകനുമായ ഡോ .

 എസ് രാജശേഖരന്റെ സപ്തതിയോടനുബന്ധിച്ച് അദ്ദേഹത്തിന്റെ ശിഷ്യര്‍ നല്‍കുന്ന ഗുരുദക്ഷിണയാണ് കവയിത്രികൂടിയായ ഡോ .അമൃത എഡിറ്റ് ചെയ്ത് പ്രസിദ്ധീകരിച്ച 'പൂര്‍ണ്ണതാ ഗൌരവായ' എന്ന കൃതി .

 വിദ്യാഭ്യാസം, സാഹിത്യം, സംസ്കാരം എന്നിങ്ങനെ സമകാലികപ്രസക്തവും പഠനാര്‍ഹവുമായ 40 ലേഖനങ്ങള്‍, രണ്ട് അഭിമുഖങ്ങള്‍, ജീവിതരേഖ എന്നിവയാണ് ഈ കൃതിയിലെ ഉള്ളടക്കം .

 ഗുരുനാഥന്മാരുടെ അനുഗ്രഹങ്ങള്‍, ശിഷ്യഗണങ്ങളുടെ ആദരവുകള്‍, സുഹൃത്തുക്കളുടെ സൌഹൃദങ്ങള്‍ എന്നിവയ്ക്കൊപ്പം രാജശേഖരന്റെ സഫലമായ സര്‍ഗജീവിതത്തിന്റെ ഗൌരവമേറിയ ആസ്വാദനവും പഠനവും ഈ കൃതി അവതരിപ്പിക്കുന്നു .
ഉന്നതവിദ്യാഭ്യാസ മേഖലയുടെ പ്രശ്നങ്ങളും പരിമിതികളുമാണ് ഹ്രസ്വമെങ്കിലും പ്രൌഢവും പഠനാര്‍ഹവുമായ 'സര്‍വകലാശാലകള്‍ ഇന്ന'് എന്ന ആദ്യലേഖനത്തില്‍ ഡോ .

 ജി ബാലമോഹന്‍ തമ്പി അവതരിപ്പിക്കുന്നത് .

 ഡോ .

 പി പവിത്രന്റെ 'ദേശഭാവനയുടെ ഭാഷാരാഷ്ട്രീയം', പ്രൊഫ .

 വി എന്‍ മുരളിയുടെ 'സൌമ്യം,ദീപ്തം', കെ സേതുരാമന്റെ 'ഭാഷാ ഉപയോഗവും വികസനവും', ഡോ .

 പള്ളിപ്പുറം മുരളിയുടെ 'ഉടലലയുന്ന ജീവിതങ്ങള്‍', പ്രൊഫ .എ കെ നമ്പ്യാരുടെ 'കലയും ദര്‍ശനവും', സുനില്‍ പി ഇളയിടത്തിന്റെ 'സാഹിത്യരൂപവും സാംസ്കാരികചരിത്രവും', ഡോ .

 വത്സലന്‍ വാതുശ്ശേരിയുടെ 'ശാസ്ത്രം കവിതയോടു സംസാരിക്കുന്നു', കെ ഇ എന്‍ എഴുതിയ 'അശാന്തിയുടെ ലോകം' എന്നിവ സമഗ്രതയാര്‍ന്ന ഭാഷാ–സാഹിത്യലേഖനങ്ങളാണ് .

 രാജശേഖരന്റെ കവിതകളിലെയും നിരൂപണങ്ങളിലെയും മനുഷ്യമുഖമാണ് എല്ലാ ലേഖനങ്ങളിലും വായനയുടെ തെളിച്ചമായി വര്‍ത്തിക്കുന്നത് .

 
ജീവിതവഴികളിലും സര്‍ഗവീഥികളിലും സൌഹൃദമോടെയും ഒപ്പം അതിസൂക്ഷ്മമായ നിരീക്ഷണപടുതയോടെയും കടന്നുചെന്ന് ഡോ .

 എസ് രാജശേഖരനെ വായനക്കാരോട് ചേര്‍ത്തുനിര്‍ത്തുകയാണ് ഡോ .

 ജോര്‍ജ് ഓണക്കൂര്‍, കെ വി മോഹന്‍കുമാര്‍, ഡോ .ധര്‍മരാജ് അടാട്ട്, ശിവരാമന്‍ ചെറിയനാട്, ചെമ്മനം ചാക്കോ, കടത്തനാട്ട് നാരായണന്‍, വി എസ് ബിന്ദു, മണമ്പൂര്‍ രാജന്‍ബാബു, അമൃത, കൈനകരി സുരേന്ദ്രന്‍ എന്നിവര്‍ .

 രാജശേഖരന്റെ വൈവിധ്യമാര്‍ന്ന ജീവിതവീക്ഷണവും കാവ്യവീക്ഷണവും ഇവരുടെ ലേഖനങ്ങളില്‍ അനാവൃതമാകുന്നു .

 
'പിന്‍വിചാരങ്ങള്‍' എന്ന കൃതിയിലൂടെ കടന്നുപോകുന്ന ഡോ .

 എം കെ ചാന്ദ്രാജ്, 'ഗോപുരം തകര്‍ക്കുന്ന ശില്പി' വായനക്കാര്‍ക്കുമുന്നില്‍ തുറന്നിടുന്ന ഡോ .എസ് കെ ബീന, 'വൈലോപ്പിള്ളിക്കവിതാപഠനങ്ങളി'ലൂടെ സഞ്ചരിക്കുന്ന കവിത എസ്, 'സൈബര്‍ എഴുത്തിടങ്ങള്‍' കാട്ടിത്തരുന്ന നിഷ ജി, 'കുട്ടികളുറങ്ങുന്നില്ല' എന്ന കൃതിയെ ആസ്വാദ്യമധുരമായവതരിപ്പിക്കുന്ന ഡോ .

 മേരി എബ്രഹാം, 'പെണ്മ'യുടെ മഹത്വം വിളംബരംചെയ്യുന്ന ഡോ .

 ആര്‍ ഗീതാദേവി എന്നിവരെല്ലാം രാജശേഖരന്റെ ചൈതന്യധന്യമായ സര്‍ഗമണ്ഡലത്തെ വെളിവാക്കുന്നു .

 ലബ്ധപ്രതിഷ്ഠരായ പ്രൊഫ .

 എന്‍ കൃഷ്ണപിള്ള  (കവിതയുടെ ജാതകം), പ്രൊഫ .

 എം കെ സാനു (ഗോപുരം തകര്‍ക്കുന്ന ശില്പി), ഡോ .

 എം ലീലാവതി  (വൈലോപ്പിള്ളി–കവിതയും ദര്‍ശനവും), ഒ എന്‍ വി (പകലിറങ്ങുമ്പോള്‍), ഡോ .

 പി സോമന്‍ (കുട്ടികള്‍ ഉറങ്ങുന്നില്ല) എന്നിവര്‍ രാജശേഖരന്റെ കൃതികള്‍ക്ക് മുന്‍പ് എഴുതിയിട്ടുള്ള അവതാരികകളും ഈ കൃതിയുടെ മാറ്റ് കൂട്ടുന്നു .

 വൈലോപ്പിള്ളിക്കവിതകളെ ഗവേഷണവിഷയമാക്കിയ ഡോ .

 എസ് രാജശേഖരന്‍ 'മാര്‍ക്സിസ്റ്റ് പ്രത്യയശാസ്ത്രത്തിലൂടെയുള്ള ജീവിതവീക്ഷണമാണ് വൈലോപ്പിള്ളിക്കവിതകളെ'ന്ന് അടിവരയിടുന്നു .

 'പൂര്‍ണത തേടുന്ന ലോകത്ത് പൂര്‍ണമായൊരു സമൂഹത്തെയും ജീവിതത്തെയും  സ്വപ്നം കാണുകയും അതിന്റെ പരിപൂര്‍ത്തിക്കായി പ്രവര്‍ത്തനങ്ങളെ നേര്‍വഴി നടത്തുകയും ചെയ്ത ഒരു സാര്‍ഥകവ്യക്തിത്വത്തിന്റെ സാംസ്കാരികമായ അടയാളപ്പെടുത്തലുകളാണ് ഈ കൃതി' എന്ന പ്രസാധകപക്ഷത്തോട് വായനക്കാര്‍ക്കും ചേര്‍ന്നുനില്‍ക്കാനാകും .

 പ്രസിദ്ധ ചിത്രകാരന്‍ കാരയ്ക്കാമണ്ഡപം വിജയകുമാറിന്റെ കവര്‍ഡിസൈന്‍ ആകര്‍ഷകമാണ് .

