                    
-----------------------------------                    

Domain: World                    

Paper: Deshabhimani                    

-----------------------------------                 

മാഡ്രിഡ് > വിശ്വവിഖ്യാതനായ സര്‍റിയലിസ്റ്റ് ചിത്രകാരന്‍ സാല്‍വദോര്‍ ദാലിയുടെ കുഴിമാടം തുറന്ന് ഡിഎന്‍എ പരിശോധനയ്ക്കായി പല്ല്, എല്ലുകള്‍, നഖം എന്നിവയുടെ സാമ്പിളുകള്‍ ശേഖരിച്ചു .

 ദാലി അച്ഛനാണെന്ന് അവകാശപ്പെട്ട് സ്ത്രീ രംഗത്ത് എത്തിയതോടെ മാഡ്രിഡ് കോടതിയുടെ ഉത്തരവിനെ തുടര്‍ന്നാണ് നടപടി .

 ദാലി തന്റെ അമ്മ അന്റോണിയയുടെ കാമുകനായിരുന്നുവെന്നും ആ ബന്ധത്തിലുണ്ടായ മകളാണ് താനെന്നുമാണ് സ്പാനിഷുകാരിയായ മരിയ പിലര്‍ ആബേല്‍ മാര്‍ടിനസിന്റെ ആരോപണം .

 ലോകചിതകലയുടെ ഭാവുകത പരിണാമത്തിനു വഴിതെളിച്ചവരില്‍ പമുഖനായ ദാലി 1989ല്‍ 85-ാമത്തെ വയസ്സിലാണ് അന്തരിച്ചത് .

 വടക്കുകിഴക്കന്‍ സ്പെയിനിലെ മ്യൂസിയത്തിലാണ് അടക്കംചെയ്തത് .

 ഇവിടെനിന്നാണ് ഡിഎന്‍എ പരിശോധനയ്ക്കായി സാമ്പിളുകള്‍ ശേഖരിച്ചത് .

 സാമ്പിള്‍ ശേഖരണം നാലുമണിക്കൂര്‍ നീണ്ടു .

 
ദാലിയുടെ മരണശേഷം പിന്തുടര്‍ച്ചാവകശി ഇല്ലാത്തതിനാല്‍ സ്പെയിന്‍ കൈവശം വയ്ക്കുന്ന ദാലി എസ്റ്റേറ്റില്‍ തനിക്കും അവകാശമുണ്ടെന്ന്  മരിയ അവകാശപ്പെടുന്നു .1956ല്‍ ആണ് മരിയ ജനിച്ചത് .

 അമ്മ അന്റോണിയയും അമ്മൂമ്മയും ദാലിയാണ് തന്റെ അച്ഛനെന്ന് പറഞ്ഞതായി മരിയ കോടതിയില്‍ ബോധിപ്പിച്ചു .

