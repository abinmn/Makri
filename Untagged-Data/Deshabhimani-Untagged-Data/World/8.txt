                    
-----------------------------------                    

Domain: World                    

Paper: Deshabhimani                    

-----------------------------------                 

ഒട്ടാവ > ക്യാനഡയില്‍ പടര്‍ന്നുപിടിച്ച കാട്ടുതീയില്‍ ഇതുവരെ കത്തിനശിച്ചത് 3,27,000 ഹെക്ടര്‍ വനപ്രദേശം .

 ഏകദേശം 50,000 പ്രദേശവാസികളെ മാറ്റി പാര്‍പ്പിക്കേണ്ടിവന്നതിനെത്തുടര്‍ന്ന് ബ്രിട്ടീഷ് കൊളംബിയയില്‍ അടിയന്തരാവസ്ഥ പ്രഖ്യാപിച്ചിരിക്കയാണ് .

 രണ്ടാഴ്ചയ്ക്കിടെ 155 ഇടത്ത് കാട്ടുതീ പടര്‍ന്നത് അണയ്ക്കാന്‍ സൈന്യത്തെ വിന്യസിക്കേണ്ടിവന്നിരുന്നു .

 ഈ മാസം ഏഴിനാണ് ബ്രിട്ടീഷ് കൊളംബിയയില്‍ അടിയന്തരാവസ്ഥ പ്രഖ്യാപിച്ചത് .

 രക്ഷാപ്രവര്‍ത്തനങ്ങള്‍ ഇപ്പോഴും തുടരുകയാണ് .