                    
-----------------------------------                    

Domain: National                    

Paper: Deshabhimani                    

-----------------------------------                 

ജയ്പൂര്‍ > ഹരിയാനയില്‍ നാല് വയസുകാരിക്ക് ക്രൂര പീഡനം .

 ചവണ ഉപയോഗിച്ച് കുട്ടിയുടെ രഹസ്യ ഭാഗങ്ങള്‍ വീട്ടുകാര്‍ പൊള്ളിക്കുകയായിരുന്നു .

 ശരീരത്തില്‍ പൊള്ളലേറ്റ വൃണങ്ങളുമായി 10 ദിവസം വീട്ടില്‍ വേദനിച്ച് കിടന്നപ്പോഴും കുട്ടിയെ ആശുപത്രിയില്‍ എത്തിക്കാന്‍ ആരും തയ്യാറായില്ല .

 പിന്നീട് ശിശുക്ഷേമ പ്രവര്‍ത്തകര്‍ എത്തിയാണ് കുട്ടിയെ ആശുപത്രിയില്‍ എത്തിച്ചത് .

 വ്യാഴാഴ്ച്ചയാണ് സംഭവത്തെ കുറിച്ച് പുറം ലോകമറിയുന്നത് .

 

ജൂലയ് ഒമ്പതിന് കുട്ടിയുടെ മുത്തശ്ശിയായിരുന്നു ക്രൂരമായ പ്രവൃത്തി ചെയ്തത് എന്ന് കണ്ടെത്തുകയായിരുന്നു .

 മൂന്ന് പെണ്‍കുട്ടികള്‍ ഉളളതില്‍ ഇളയ കുട്ടിക്കാണ് പീഡനം ഏല്‍ക്കേണ്ടി വന്നത് .

 ആണ്‍കുഞ്ഞ് പിറക്കാത്തതിന്റെ അരിശമാണ് വീട്ടുകാര്‍ കുട്ടിയെ പീഡിപ്പിച്ചതിന്റെ കാരണമെന്ന് നാട്ടുകാര്‍ പറയുന്നു .

 ഇതിനേക്കാള്‍ നല്ലത് ആണ്‍കുഞ്ഞാണെന്ന് കുട്ടിയുടെ പിതാവ് തന്നോട് പറഞ്ഞതായി ശിശുക്ഷേമ സമിതി അംഗം  ഗീത കദൂറിയ പറഞ്ഞു .

 

കുടുംബത്തിനെതിരെ നാട്ടുകാര്‍ ആരോപണം ഉന്നയിച്ചെങ്കിലും  അപരിചിതനായ ഒരാള്‍ക്കെതിരെയാണ് പൊലീസ് കേസെടുത്തിരിക്കുന്നത് .

 ബേട്ടി ബച്ചാവോ ബേട്ടി പഠാവോ ക്യാംപെയ്‌നുമായി ബന്ധപ്പെട്ട്  കേന്ദ്രസര്‍ക്കാര്‍ 2015ല്‍ഞ്ഞെടുത്ത  സംസ്ഥാനമാണ്  ഹരിയാന .

 സ്ത്രീ- പുരുഷ അനുപാതം വളരെ താഴ്ന്ന നിലയിലുള്ള സംസ്ഥാനം എന്ന നിലയിലാണ് ഹരിയാനയെ  പദ്ധതിക്കായി തെരഞ്ഞെടുക്കുകയുണ്ടായത് .

 

ഹരിയാനയുടെ സ്ത്രീ-പുരുഷ അനുപാതത്തില്‍ വര്‍ധനവ് ഉണ്ടായിട്ടുണ്ടെന്നും 1000  ആണുങ്ങള്‍ക്ക് 950 പെണ്‍കുട്ടികള്‍ എന്ന നിലയിലേക്ക് അത് മാറിയെന്നും   മുഖ്യമന്ത്രി  മനോഹര ലാല്‍ ഘട്ടാര്‍ അവകാശപ്പെട്ടിരുന്നു .

 ഇതിന് പിന്നാലെയാണ് പെണ്‍കുഞ്ഞുണ്ടായതിന്റെ പേരില്‍ സംസ്ഥാനത്ത് വീണ്ടും ക്രൂരത അരങ്ങേറുന്നത് .

