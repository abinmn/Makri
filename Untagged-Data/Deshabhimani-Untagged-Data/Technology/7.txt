                    
-----------------------------------                    

Domain: Technology                    

Paper: Deshabhimani                    

-----------------------------------                 

ലോകത്തെ എല്ലാ കാര്യങ്ങളും നമുക്ക് ചോദിച്ചു മനസ്സിലാക്കാനുള്ള ഒരു  സഹായിയാണ് നമുക്കിന്ന് ഗൂഗിള്‍ .

 നമ്മള്‍ ഗൂഗിളിനോട് ചോദ്യങ്ങള്‍  ചോദിക്കുന്നത് പല രൂപത്തിലാണ് .ടൈപ്പ്ചെയ്ത് ആകാം .

 ഗൂഗിള്‍ വോയ്സ് ഫീച്ചര്‍  ഉപയോഗിച്ച് ചോദിക്കുകയാകാം .

 ചിലപ്പോള്‍ ഒരു ചിത്രം അപ്ലോഡ് ചെയ്ത് റിവേസ്  ഇമേജ് സെര്‍ച്ച് ആകാം .

 ഇതില്‍ അവസാനത്തേത് ഗൂഗിള്‍ കണ്ടിട്ടുള്ള’(ഇന്‍ഡക്സ്  ചെയ്ത) ചിത്രങ്ങള്‍ അതുപോലെതന്നെ ആണെങ്കിലേ നമുക്ക് ഉത്തരം തരൂ .

 ഇത്തരം  ചിത്രങ്ങള്‍ അധിഷ്ഠിതമായ തെരയലിന്റെ അടുത്ത തലമാണ് ഗൂഗിള്‍ ലെന്‍സ് .

  നിങ്ങളുടെ ക്യാമറയിലൂടെ നിങ്ങള്‍ കാണുന്ന’ സാധനങ്ങളെ അടുത്തറിയാന്‍ ഗൂഗിള്‍  ഉപയോഗിക്കല്‍ .

 ഗൂഗിളിന്റെ കംപ്യൂട്ടര്‍ വിഷനും ആര്‍ട്ടിഫിഷ്യല്‍  ഇന്റലിജന്‍സും ഒക്കെയാണ് ലെന്‍സ് എന്ന ഈ പുതിയ ഫീച്ചറിന്റെ കാതല്‍ .
ക്യാമറയിലൂടെ ഒരു സാധനം കാണിച്ചുകൊടുത്താല്‍ അത് എന്താണെന്നു  മനസ്സിലാക്കുകയും, അതുമായി ബന്ധപ്പെട്ട് നിങ്ങള്‍ക്ക് എന്തെങ്കിലും  ചെയ്യാന്‍ ഉണ്ടെങ്കില്‍ അതിനു സഹായിക്കുകയും ചെയ്യുന്നതാണ് ലെന്‍സ് എന്ന ഈ  കംപ്യൂട്ടര്‍ കണ്ണുകള്‍ .

 ഉദാഹരണത്തിന് ഒരു പൂവിനെ നിങ്ങളുടെ ഫോണ്‍  ക്യാമറയിലൂടെ ‘നോക്കുക .

 അത് എന്തു പൂവാനെന്നും, പൂവ് എവിടെയൊക്കെ  വളരുമെന്നും,  ഈ പൂവ് കിട്ടാന്‍ സാധ്യതയുള്ള സ്ഥലങ്ങള്‍ നിങ്ങളുടെ  അടുത്തുണ്ടെങ്കില്‍ അതിന്റെ പട്ടികയും എല്ലാം ഗൂഗിള്‍ അപ്പോള്‍തന്നെ  കാണിച്ചുതരും .
കാണുന്ന സാധനം അത് പൂവാകട്ടെ, ടെസ്റ്റ് രൂപത്തിലുള്ള എന്തെങ്കിലുമാകട്ടെ  അത് കണ്ടു മനസ്സിലാക്കി, സന്ദര്‍ഭത്തിനനുസരിച്ച് നിങ്ങള്‍ ചെയ്യാന്‍  സാധ്യതയുള്ള കാര്യങ്ങളുടെ പട്ടികയും, അതിനുള്ള സഹായവും ലെന്‍സ് തരും .

  ഉദാഹരണത്തിന് വൈഫൈ നെറ്റ്ര്‍ക്കിന്റെ പേരും, പാസ് വേര്‍ഡും ഒക്കെ പ്രിന്റ്  ചെയ്ത് ഒരു കടലാസ് കാണിച്ചാല്‍, അത് വായിച്ച്, എന്താണെന്നു മനസ്സിലാക്കി,  അതില്‍ കണക്ട് ചെയ്തോട്ടെയെന്ന് നിങ്ങളോട് ഈ ബുദ്ധിരാക്ഷസനായ ലെന്‍സ്  ചോദിക്കും .

 ഇനി നിങ്ങള്‍ ഒരു കടയുടെ മുന്നില്‍ എത്തി .

 അവിടെ വില്‍ക്കുന്ന  സാധങ്ങളെക്കുറിച്ചുള്ള അഭിപ്രായം അറിഞ്ഞ് കയറാമെന്നു കരുതുക .

 ഒന്നുകില്‍  ഗൂഗിളില്‍ കടയുടെ പേരു വച്ച് തെരയാം .

 അല്ലെങ്കില്‍ ലെന്‍സ് ഉപയോഗിക്കാം .

  ക്യാമറയില്‍ കടയുടെ ബോര്‍ഡിന്റെ പടം എടുക്കുക .

 അപ്പോള്‍തന്നെ ആ കടയുടെ  ജാതകംവരെ ലെന്‍സ് പറഞ്ഞുതരും .
ഈ ലെന്‍സ് ഫീച്ചര്‍ ഗൂഗിളിന്റെ പുതിയ ശിങ്കിടി ആപ് ആയ അസിസ്റ്റ്ന്റിലും  ലഭ്യമാകും .

 അസിസ്റ്റന്റിലെ ലെന്‍സ് ഫീച്ചര്‍ ഉപയോഗിച്ച് അന്യഭാഷയിലുള്ള ഒരു  ബോര്‍ഡിനെ നിങ്ങളുടെ ഭാഷയിലേക്ക് തര്‍ജമചെയ്യാന്‍ സാധിക്കും .

 നിങ്ങള്‍ ഭാഷ  അറിയാത്ത ഒരു നാട്ടില്‍ വല്ല റോഡിലോ, കടയിലോ, മ്യൂസിയത്തിലോ ഒക്കെ  ആണെങ്കില്‍ കാര്യങ്ങള്‍ തര്‍ജമചെയ്ത് തരാന്‍ ഒരു കൂട്ടുകാരന്‍ .

 ഗൂഗിള്‍  ഗോഗ്ഗിള്‍സ് എന്ന ഈ ഫീച്ചറടക്കം ‘കണ്ണുള്ള’ പല ഗൂഗിള്‍ ഫീച്ചറുകളുടെയും  സങ്കര ആപ് ആണ് ലെന്‍സ് .

 ഈ കണ്ണുകള്‍ക്കായി നമുക്ക് കാത്തിരിക്കാം .

