                    
-----------------------------------                    

Domain: Health                    

Paper: Deshabhimani                    

-----------------------------------                 

 
സാംസ്കാരികമായും സാമ്പത്തികമായും മാത്രമല്ല, ബൌദ്ധികവും   ഔന്നിത്യത്തിലേക്ക് ഉയരുന്ന കേരള ജനത, സമൂഹത്തിന്റെ ആഴങ്ങളിലേക്ക്  വേരുറപ്പിക്കുന്ന ഭയാനകമായ രോഗങ്ങളെക്കുറിച്ച് അറിയാനോ, പ്രതിരോധിക്കാനോ  തല്‍പ്പരരല്ല .

 ആര്‍ഭാടപൂര്‍ണമായ ജീവിതം നയിക്കാന്‍ ആവുന്നത്ര ധനം,  ഏതുവിധേനയും, സമാഹരിക്കാന്‍വേണ്ടിയുള്ള, ഭ്രാന്തമായ നെട്ടോട്ടത്തിനിടയില്‍,  മൂകവും, ശാന്തപ്രകൃതവും, അതേസമയം കൈവിട്ടുപോയാല്‍ അതിഭീകരമായ  പ്രത്യാക്രമണങ്ങള്‍ നടത്തുന്നതുമായ രോഗങ്ങളെ വിസ്മരിക്കുന്നു .

 തീര്‍ത്തും  അനഭിമതമായ ജീവിതശൈലിയിലൂടെ അവന്‍  അനാരോഗ്യം വാരിക്കൂട്ടുന്നു .

 തന്മൂലം  മനുഷ്യായുസ്സിലെ ഏറ്റവും ക്രിയാത്മക പ്രായമെന്ന് വിശേഷിപ്പിക്കാവുന്ന  30കളിലും 40കളിലും ജനങ്ങള്‍ മഹാരോഗങ്ങളുടെ കൈപ്പിടിയിലൊതുങ്ങുന്നു .

 അത്തരം  വിപത്തുകളുടെ പട്ടികയില്‍ മുന്‍പന്തിയിലാണ് പ്രമേഹം .
56 ദശാബ്ദം മുമ്പ് പ്രായമായവരുടെ രോഗം എന്ന് വിശേഷിപ്പിക്കപ്പെട്ട  പ്രമേഹം, ഇന്ന് യൌവനത്തിലും ബാല്യത്തിലും ഏറെ കാണപ്പെടുന്നുണ്ട് .

 വേഗമേറിയ  ജീവിതചര്യകള്‍, നഷ്ടപ്പെട്ടുകൊണ്ടിരിക്കുന്ന ചിട്ടകള്‍, തന്മൂലം വര്‍ധിത  പിരിമുറുക്കങ്ങള്‍, അശാസ്ത്രീയ ഭക്ഷണരീതികള്‍, അധ്വാനരഹിതവും സുഖലോലുപവുമായ  ദിനരാത്രങ്ങള്‍ എന്നിവ സമ്മാനിക്കുന്നതാണ് ഇത്തരം വിപത്തുകള്‍ .
പ്രമേഹമെന്ന രോഗാവസ്ഥയ്ക്ക്, പാരമ്പര്യം എന്ന ഹേതു, വളരെ ചെറിയൊരു  ശതമാനത്തിനു മാത്രമേയുള്ളു .

 ഭൂരിഭാഗവും പ്രമേഹവും, മേല്‍പ്പറഞ്ഞ  വ്യക്തിത്യാധിഷ്ഠിത കാരണങ്ങളാല്‍ വരുന്നതാണ് .

 അവയില്‍ പ്രധാനമായും  വ്യായാമരഹിത ജീവിതവും അശാസ്ത്രീയവും അമിതവുമായ ഭക്ഷണരീതിയാണ് .

 ഇവ രണ്ടും  ശരീരത്തിന്റെ വണ്ണവും, ഭാരവും വര്‍ധിപ്പിക്കുന്നു .

 അമിതവണ്ണം  പ്രമേഹത്തിലേക്ക് നയിക്കാനും, അനിയന്ത്രിതമായി നിലകൊള്ളാനും, കാരണമാവുന്നു .

  പാശ്ചാത്യരാജ്യങ്ങളില്‍ അമിതവണ്ണമുള്ളവര്‍, ഏഷ്യന്‍വംശജരെ  താരതമ്യംചെയ്യുമ്പോള്‍ കൂടുതലാണ് .

 എന്നിരുന്നാലും പ്രമേഹബാധ ഏഷ്യന്‍  വംശജരിലാണ് ഏറെയും .

 പുറമേക്ക് കാണുന്ന തടി, തൊലിക്കടിയില്‍ അടിഞ്ഞുകൂടുന്ന  കൊഴുപ്പുമൂലമാണ് .

 ഇവയെക്കാള്‍ പതിന്മടങ്ങ് അപകടകാരിയാണ് ശരീരത്തിനകത്തുള്ള  കൊഴുപ്പ് .  ഇത്തരത്തിലുള്ള കൊഴുപ്പ് ഏഷ്യന്‍വംശജരില്‍ വളരെ അധികമാണ് .

  അതിനാലാണ് ഇക്കൂട്ടരെ 'മെലിഞ്ഞ തടിയന്മാര്‍' (ഘലമി ീയലലെ ശിറശ്ശറൌമഹ) എന്ന്  വിശേഷിപ്പിക്കുന്നതും, ഇവരില്‍ പ്രമേഹം, ഹൃദ്രോഗം എന്നിവ കൂടുതലായി  കാണപ്പെടുന്നതും .

 മേല്‍പ്പറഞ്ഞ കാരണങ്ങളാല്‍ ശരീരഭാരഭേദമെന്യേ, വ്യായാമം,  ഏവര്‍ക്കും അതീവ പ്രധാനംതന്നെ .

 വ്യായാമങ്ങളില്‍ നീന്തല്‍, വേഗംകുറഞ്ഞ  ഓട്ടം,  കൈകള്‍വീശി വേഗത്തിലുള്ള നടത്തം,  വേഗത്തിലുള്ള സൈക്കിള്‍ചവിട്ടല്‍  എന്നിവയാണ് ഉത്തമരീതികള്‍ .
ശരീരസൌന്ദര്യത്തിനുവേണ്ടി ഇക്കാലത്ത് യുവാക്കള്‍ ആശ്രയിക്കുന്ന  ജിംനേഷ്യങ്ങളില്‍ ചിലയിടത്തൊക്കെ പേശിവര്‍ധനയ്ക്കുവേണ്ടി ചില  കുത്തിവയ്പുകളും ഗുളികകളും, പൊടികളും മറ്റും നല്‍കുന്നു .

 ഇത്തരത്തിലുള്ള  കൃത്രിമ ഉപായങ്ങള്‍ അതിഗുരുതരമായ ആരോഗ്യപ്രശ്നങ്ങള്‍ ഉണ്ടാക്കുമെന്ന് സമൂഹം  മനസ്സിലാക്കേണ്ടതുണ്ട് .

 ആഴ്ചയില്‍ ചുരുങ്ങിയത് 150 മിനിറ്റ്, ഏഴു  ദിവസത്തില്‍ തുല്യമായി വീതിച്ച് വേണം വ്യായാമസമയം ചിട്ടപ്പെടുത്താന്‍ .

  ശാസ്ത്രീയമായ രീതിയിലുള്ള യോഗാഭ്യാസമുറകള്‍, ശാരീരികവും മാനസികവുമായ  ആരോഗ്യത്തിനും, ദൃഢതയ്ക്കും കാരണമാവുന്നു .
സമയനിഷ്ഠ  പ്രധാനം
കുട്ടികളില്‍ വളരെകുഞ്ഞുനാള്‍മുതലേ സമയനിഷ്ഠയോടുകൂടിയും,  കൃത്യമായ അളവോടുകൂടിയുമുള്ള ഭക്ഷണരീതി ശീലിപ്പിക്കേണ്ടതുണ്ട് .

 കുട്ടികളെ  നിര്‍ബന്ധിച്ച് അധിക അളവില്‍ ഭക്ഷണം കഴിപ്പിക്കുകയും, ഇടസമയങ്ങളില്‍  ലഘുഭക്ഷണങ്ങള്‍ കഴിപ്പിക്കുകയും ചെയ്യുകവഴി, അനാരോഗ്യമായ ഭക്ഷണശീലം അവരില്‍  ഉണ്ടാക്കുകയും തന്മൂലം വിവിധതരം ജീവിതശൈലിരോഗങ്ങള്‍ വരാനുള്ള   സാധ്യതയേറുകയും ചെയ്യുന്നു .

 ശൈശവത്തിലും, ബാല്യത്തിലും കണ്ടുവരുന്ന  അമിതവണ്ണം ഇന്ന്, ഇന്ത്യയുള്‍പ്പെടെയുള്ള ലോകരാജ്യങ്ങളിലെ ഭാവിതലമുറയ്ക്ക്  വന്‍ ഭീഷണിയാണെന്ന് ലോകാരോഗ്യസംഘടന നിരീക്ഷിക്കുകയും അത്  പ്രതിരോധിക്കാനായുള്ള നടപടി സ്വീകരിക്കാന്‍ ആഹ്വാനംചെയ്തിട്ടുമുണ്ട് .
പ്രമേഹംപോലുള്ള ജീവിതശൈലി രോഗങ്ങളെ നിയന്ത്രിക്കാനായി, ശാസ്ത്രീയമായി  തെളിയിച്ച് വികസിപ്പിച്ചെടുത്ത നിരവധി ഔഷധങ്ങള്‍ ഇന്ന് ലഭ്യമാണ് .

 അത് ഓരോ  വ്യക്തിയുടെയും, ശാരീരിക, മാനസിക, സാമൂഹിക സാമ്പത്തിക ഘടനകളെ നിരീക്ഷിച്ച്  പ്രയോഗിക്കേണ്ടതുണ്ട് .

 ശാസ്ത്രീയമായി പരിശീലനം നേടിയ ഡോക്ടര്‍മാരുടെ സേവനം  ഇതിനായി ഉപയോഗിക്കേണ്ടതാണ് .

 അശാസ്ത്രീയ ചികിത്സാരീതികളും, അസംബന്ധങ്ങളായ  ഉപദേശങ്ങളും, അവ നല്‍കുന്ന ആകര്‍ഷണീയമായ വാഗ്ദാനങ്ങളിലും അടിമപ്പെടാതെ,  ജീവിതശൈലിയില്‍ ആരോഗ്യപരമായ മാറ്റങ്ങള്‍ വരുത്തിയും, ആവശ്യമെങ്കില്‍  ഔഷധപ്രയോഗം നടത്തിയും നമ്മുടെ സ്ഥൂലശരീരത്തെ ആരോഗ്യപൂര്‍ണമായി  നിലനിര്‍ത്തേണ്ടത് അനിവാര്യമാണ്, അതിലുപരി കര്‍ത്തവ്യമാണ് . 
ഭക്ഷണരീതിയില്‍ മാറ്റം വേണം
ഒരു ശരാശരി മലയാളിയുടെ തനതായ ഭക്ഷണരീതി എന്നും  കൊതിയുളവാക്കുന്നതാണ് .

 അതിനെയാണ് രാസപദാര്‍ഥങ്ങള്‍കൊണ്ട് നിറവും, മണവും  പകര്‍ന്ന്, രുചിവൈകൃതം വരുത്തി, മലയാളികള്‍ ഇരുകൈയും നീട്ടി സ്വീകരിച്ചത് .

 ഈ  മണവും, നിറവും നല്‍കുന്ന മനോരഞ്ജിതയ്ക്കു പിറകില്‍ പതിയിരിക്കുന്ന  അപകടങ്ങളെ നാം മനസ്സിലാക്കുന്നില്ല .  എരിവ്, ഉപ്പ്, പുളി എന്നിവയുടെയും,  സുഗന്ധവ്യഞ്ജനക്കൂട്ടുകളുടെയും (മസാലകള്‍) അമിതോപയോഗം, മനുഷ്യനില്‍  ദൂരവ്യാപക പ്രത്യാഘാതങ്ങള്‍ സൃഷ്ടിക്കുന്നു .
   സമയംതെറ്റിയും അമിതവുമായ ഭക്ഷണരീതികള്‍ തീര്‍ത്തും  നിരുത്സാഹപ്പെടുത്തേണ്ടതാണ് .

 പല ഭോജനശാലകളിലും ഭക്ഷണസാധനങ്ങള്‍ വറുക്കാന്‍  ഉപയോഗിക്കുന്ന എണ്ണ ദിവസങ്ങളോ, ആഴ്ചകളോ, ഉപയോഗിക്കുന്നതായി കാണുന്നുണ്ട് .

  എണ്ണ ഇത്തരത്തില്‍ വറുക്കാനായി ആവര്‍ത്തിച്ച് ഉപയോഗിക്കുമ്പോള്‍ അവയിലുള്ള  'സാച്ചുറേറ്റഡ് ഫാറ്റി ആസിഡിന്റെ തോത് ക്രമാതീതമായി വര്‍ധിക്കുന്നു .

 ഇത്  മനുഷ്യാരോഗ്യത്തിന് തികച്ചും ഹാനികരമാണ് .
   പലതരം പഴങ്ങളും, പച്ചക്കറികളും മിക്സിയിലടിച്ച് ചാറുരൂപത്തില്‍  കുടിക്കുന്ന പ്രവണത മലയാളികളില്‍ ഏറെ കണ്ടുവരുന്നു .

 ഇത്തരം ചാറുകള്‍  ഉണ്ടാക്കുമ്പോള്‍ അവ അരിച്ച് അതിലടങ്ങിയ നാരുകള്‍ മുഴുവന്‍ നീക്കംചെയ്ത്  താരതമ്യേന ഗുണലബ്ധി കുറവായ നീരു മാത്രം കൂടിക്കുന്നു .

 ചവച്ചരച്ച്  കഴിച്ചാല്‍ ഗുണം പ്രദാനംചെയ്യുന്ന നാരുകളും കുരുകളും തിരസ്കരിക്കുന്നത്  ശരിയായ രീതിയല്ല .
റൃൃമഷമിെവേശ@ഴാമശഹ .