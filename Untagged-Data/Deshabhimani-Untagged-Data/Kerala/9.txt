                    
-----------------------------------                    

Domain: Kerala                    

Paper: Deshabhimani                    

-----------------------------------                 


പെരുമ്പാവൂര്‍ > പെരുമ്പാവൂര്‍ പട്ടണത്തെയും പരിസര പ്രദേശങ്ങളെയും വിറപ്പിച്ച് തെരുവുനായ് ആക്രമണം .

 രണ്ടു മണിക്കൂറോളം ജനങ്ങളെ പരിഭ്രാന്തിയിലാക്കിയ നായ 20 പേരെ കടിച്ചു .

 വെള്ളിയാഴ്ച പകല്‍ രണ്ടിന് മഞ്ഞപ്പെട്ടി ഭാഗത്ത് ആക്രമണം തുടങ്ങിയ നായ വഴിയില്‍ കണ്ടവരെയെല്ലാം ഓടിച്ചിട്ട് കടിക്കുകയായിരുന്നു .

 പേയുള്ളതായി സംശയിക്കുന്ന നായയെ വൈകിട്ട് നാലോടെ നാട്ടുകാര്‍  തല്ലിക്കൊന്നു .
പകല്‍ രണ്ടോടെ മഞ്ഞപ്പെട്ടിയില്‍ പോള്‍ പാലത്തിങ്കലിനെയാണ് ആദ്യം കടിച്ചത് .

 തുടര്‍ന്ന് ചേര്‍ത്തല സ്വദേശി ബിനീഷി (24)നെ കടിച്ചു .

 നഗരത്തിലെത്തിയ നായ സാന്‍ജോ ആശുപത്രി പടിയിലെ ഓട്ടോ ഡ്രൈവറായ മുടിക്കല്‍ കുടിലിങ്കല്‍ ഹംസ(52) യെ കടിച്ച ശേഷം വില്ലേജ് ഓഫീസ് പരിസരത്ത് ഇടവൂര്‍ നീനാലി ഷൈബിനെ (32) ആക്രമിച്ചു .

 ഓടക്കാലി ഗവ യുപി സ്കൂള്‍ അദ്ധ്യാപിക ടി കെ സരസമ്മയെ ഗവ .

 ആശുപത്രിക്കു സമീപത്താണ് ആക്രമിച്ചത് .

 ഗ്രീന്‍വാലി പബ്ളിക് സ്കൂള്‍ മൂന്നാം ക്ളാസ് വിദ്യാര്‍ത്ഥി ഒന്നാം മൈല്‍ സ്വദേശി അഭിഷേകിനെ ആശ്രമം സ്കൂള്‍ പരിസരത്തു വച്ചും കടിച്ചു .

 സ്കൂള്‍ ബസില്‍ വന്നിറങ്ങിയ കുട്ടി അമ്മയോടൊപ്പം പോകുമ്പോഴാണ് പട്ടി കടിച്ചത് .

 ആളുകള്‍ ഓടിക്കൂടിയതിനാല്‍ കുട്ടിയുടെ അമ്മ രക്ഷപ്പെട്ടു .
ശ്രീമൂലനഗരം അറക്കപ്പിള്ളി ശിവദാസ് (50) മുടിക്കല്‍ തെക്കന്തറ നീനാ ഷബീര്‍ (35) തമിഴ്നാട് സ്വദേശികളായ വിജയ് (24) സതീശ് കുമാര്‍ (24) ബംഗാള്‍ സ്വദേശി അജാബുര്‍ ഹസന്‍ (28) നോര്‍ത്ത് എഴിപ്രം നാലിക്കുടി മല്ലികാ രാജേഷ് (59) ഐമുറി ഇടത്തോട്ടില്‍ ബിബിന്‍ (30) റോയല്‍ ബേക്കറി ജീവനക്കാരന്‍ ദേവരാജന്‍ ( 43) പുത്തന്‍പറമ്പില്‍ മിഥുന്‍ ( 22) ഇരിങ്ങോള്‍ കൊല്ലംപറമ്പില്‍ ചെല്ലമ്മ മോഹന്‍ ദാസ് (47) മുടിക്കല്‍ ഉപ്പൂട്ടില്‍ ജിബിന്‍ (25) കാരാട്ടുപള്ളിക്കര വാച്ചോലക്കര ആന്റണി (82) ഐ മുറി കൂത്താട്ടുപറമ്പില്‍ ഷിജി ഷാജി (45 ) ആകാശവാണി പുത്തന്‍കുടി അരുണ്‍ ( 22) എന്നിവര്‍ക്കും നായയുടെ കടിയേറ്റു .

 കടിയേറ്റവരെ പ്രാഥമിക ശുശ്രൂഷ നല്‍കിയ ശേഷം കളമശേരി മെഡിക്കല്‍ കോളേജിലേയ്ക്ക് മാറ്റി .
വിവരമറിഞ്ഞ് നഗരസഭാ ചെയര്‍പേഴ്സണ്‍ സതി ജയകൃഷ്ണനും കൌണ്‍സിലര്‍മാരും താലൂക്കാശുപത്രിയിലെത്തി പരിക്കേറ്റവരെ സന്ദര്‍ശിച്ചു .

 മെഡിക്കല്‍ കോളേജിലേയ്ക്ക് മാറ്റുന്നതിനുള്ള സൌകര്യങ്ങള്‍ ഒരുക്കി .

 അഭിഷേക്, ടി കെ സരസമ്മ, ആന്റണി എന്നിവര്‍ ഒഴികെ ബാക്കിയുള്ളവര്‍ കുത്തിവയ്പ് എടുത്ത് മടങ്ങി .

 നായയുടെ ജഡം മണ്ണുത്തി കാര്‍ഷിക സര്‍വ്വകലാശാലയില്‍ പരിശോധനയ്ക്കായി കൊണ്ടുപോയിട്ടുണ്ട് .