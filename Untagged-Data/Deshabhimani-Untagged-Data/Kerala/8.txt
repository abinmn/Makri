                    
-----------------------------------                    

Domain: Kerala                    

Paper: Deshabhimani                    

-----------------------------------                 
മന്ത്രി ഡോ .

 കെ ടി ജലീല്‍ വീടുകളുടെ താക്കോലുകള്‍ ഗുണഭോക്താക്കള്‍ക്ക് കൈമാറുന്നു
 തൊടുപുഴ > നാലു വര്‍ഷം കൊണ്ട് കേരളത്തെ ഭവനരഹിതരില്ലാത്ത ഇടമാക്കി മാറ്റിയെടുക്കുക എന്നതാണ് എല്‍ഡിഎഫ് സര്‍ക്കാരിന്റെ ലക്ഷ്യമെന്നും ഇതിനായി തദ്ദേശസ്വയംഭരണസ്ഥാപനങ്ങള്‍ കക്ഷിരാഷ്ട്രീയത്തിന് അതീതമായി ഒന്നിച്ചു നില്‍ക്കണമെന്നും മന്ത്രി ഡോ .

 കെ ടി ജലീല്‍ അഭ്യര്‍ഥിച്ചു .

 തൊടുപുഴ നഗരസഭയില്‍ പിഎംഎവൈ പദ്ധതിയില്‍ ഉള്‍പ്പെടുത്തി ആദ്യഘട്ടം നിര്‍മാണം പൂര്‍ത്തീകരിച്ച 28 വീടുകളുടെ താക്കോലുകള്‍ഗുണഭോക്താക്കള്‍ക്ക് കൈമാറി സംസാരിക്കുകയായിരുന്നു അദ്ദേഹം .
 
വിവിധ ഭവനപദ്ധതികളെ സംയോജിപ്പിച്ചുള്ള സമ്പൂര്‍ണ പാര്‍പ്പിടപദ്ധതിയാണ് നടപ്പാക്കുന്നത് .

 എല്ലാവര്‍ക്കും വീടെന്ന സ്വപ്നം സാക്ഷാല്‍ക്കരിക്കാന്‍ ബൃഹത്തായ പദ്ധതികളാണ് എല്‍ഡിഎഫ് സര്‍ക്കാര്‍ ആവിഷ്കരിച്ചിരിക്കുന്നത് .

 ഭവനരഹിതരെ വിവിധ ക്ളേശഘടകങ്ങളുമായി ബന്ധിപ്പിച്ച് സര്‍വേ നടത്തിയാണ് വീട് ലഭിക്കാന്‍ അര്‍ഹരെ കണ്ടെത്തിയത് . 
പിഎംഎവൈ പദ്ധതിയെ കൂട്ടിയിണക്കിയാണ് എല്‍ഡിഎഫ് സര്‍ക്കാര്‍  സമ്പൂര്‍ണഭവനപദ്ധതി നടപ്പാക്കുന്നത് .

 നഗരസഭകളില്‍ പദ്ധതി പ്രകാരം വീടിന് അര്‍ഹനാവുന്ന ഗുണഭോക്താവിന് നല്‍കുന്ന രണ്ടര ലക്ഷത്തിനു പുറമെ ഒരു ലക്ഷം രൂപ സംസ്ഥാന സര്‍ക്കാരിന്റെ വിഹിതമായി നല്‍കും .

 സര്‍ക്കാര്‍ വായ്പയെടുത്താണ് തദ്ദേശസ്വയംഭരണസ്ഥാപനങ്ങള്‍ക്ക് വിഹിതം നല്‍കുന്നത് .

 വായ്പയുടെ പലിശ സര്‍ക്കാരും മുതലിലേയ്യക്കുള്ള തിരിച്ചടവ് അതാത് തദ്ദേശസ്വയംഭരണസ്ഥാപനങ്ങളും ചെയ്യണം .ഒരോ വര്‍ഷവും തദ്ദേശസ്ഥാപനങ്ങളുടെ പദ്ധതി വിഹിതത്തിന്റെ 25 ശതമാനത്തില്‍ കൂടാത്ത തുക മുതലിലേയ്ക്ക് പിടിക്കണമെന്നതാണ് സര്‍ക്കാരിന്റെ തീരുമാനം . 
ഭവനപദ്ധതിയിലേയ്ക്കുള്ള പണം മൂന്നോ നാലോ ഗഡുക്കളായാണ് വിതരണം ചെയ്യുക .

 വീട് നിര്‍മിക്കുന്നവര്‍ ആദ്യഗഡു ലഭിച്ചാല്‍ 600 ചതുരശ്ര മീറ്ററില്‍ ഒതുങ്ങുന്ന തറവിസ്തീര്‍ണമുള്ള ഭവനമേ നിര്‍മിക്കാവൂ .

 അല്ലാത്തപക്ഷം വീടുനിര്‍മാണം പാതിവഴിയില്‍ മുടങ്ങുന്ന സ്ഥിതിവരും .

 കിടന്നുറങ്ങാന്‍ ഒരു ഭവനം എന്നതിനേപ്പറ്റി മാത്രമേ ആദ്യം ചിന്തിക്കാവു .

 വീടും സ്ഥലവുമില്ലത്തവര്‍ക്ക് സര്‍ക്കാര്‍ മുതല്‍മുടക്കില്‍ എല്ലാ ജില്ലകളിലും ഭവനസമുച്ചയങ്ങള്‍ നിര്‍മിക്കുന്നുണ്ട് .

 ഭവനസമുച്ചയത്തില്‍ താമസിക്കുന്നവര്‍ക്ക് ഫ്ളാറ്റുകളുടെ ഉടമസ്ഥാവകാശം നല്‍കില്ല .

 അവര്‍ക്ക് നിശ്ചിത വാടക നല്‍കി താമസിക്കാം .

 ഉടമസ്ഥാവകാശം തദ്ദേശസ്ഥാപനങ്ങളില്‍ നിക്ഷിപ്തമായിരിക്കും .

 ഭവനസമുച്ചയങ്ങളുടെ 80 ശതമാനം സാമ്പത്തികസഹായം സര്‍ക്കാര്‍ നല്‍കും .

 20 ശതമാനം തദ്ദേശസ്ഥാപനങ്ങള്‍ നല്‍കണമെന്നും മന്ത്രി അറിയിച്ചു .
റിവോള്‍വിങ് ഫണ്ട് വിതരണവും മന്ത്രി നിര്‍വഹിച്ചു .

 പി ജെ ജോസഫ് എംഎല്‍എ അധ്യക്ഷനായി .

 മുനിസിപ്പല്‍ സെക്രട്ടറി ടി ജി അജേഷ് റിപ്പോര്‍ട്ട് അവതരിപ്പിച്ചു .

 വൈസ് ചെയര്‍മാന്‍ ടി ശക സുധാകരന്‍ നായര്‍, സ്റ്റാന്റിങ് കമ്മിറ്റി ചെയര്‍മാന്മാരായ ആര്‍ ഹരി, ജസി ആന്റണി, റിനി ജോഷി, സുമമോള്‍ സ്റ്റീഫന്‍, നിര്‍മല ഷാജി, കൌണ്‍സിലര്‍മാരായ ലൂസി ജോസഫ്, രേണുക രാജശേഖരന്‍, സിഡിഎസ് ചെയര്‍പേഴ്സണ്‍ കെ ജമീല, സിപിഐ എം ഏരിയാ സെക്രട്ടറി മുഹമ്മദ് ഫൈസല്‍ തുടങ്ങിയവര്‍ പങ്കെടുത്തു .

 ചെയര്‍പേഴ്സണ്‍ സഫിയ ജബ്ബാര്‍ സ്വാഗതവും പിഎംഎവൈ കോ ഓര്‍ഡിനേറ്റര്‍ ജിന്‍സ് സിറിയക് നന്ദിയും പറഞ്ഞു .