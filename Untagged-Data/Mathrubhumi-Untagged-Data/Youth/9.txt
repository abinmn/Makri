                    
-----------------------------------                    

Domain: Youth                    

Paper: Mathrubhumi                    

-----------------------------------                 

ലോകം ഇന്നഭിമുഖീകരിക്കുന്ന വലിയ പ്രശ്‌നങ്ങളിലൊന്നാണ് ഇലക്‌ട്രോണിക് വേസ്റ്റ് .

 ടെക്‌നോളജി അനുദിനം വികസിക്കുന്ന ഇക്കാലത്ത് ഇലക്‌ട്രോണിക് ഉപകരണങ്ങളുടെ രൂപവും ഭാവവും മാറിക്കൊണ്ടിരിക്കുകയാണ് .

 ദിനംപ്രതി പഴയ ഇലക്‌ട്രോണിക് ഉപകരണങ്ങൾ മാറ്റി കൂടുതൽ കാര്യക്ഷമമായ പുതിയ ഉപകരണങ്ങൾ വിപണിയിലെത്തും . വർഷങ്ങൾ പഴക്കമുള്ള ഇലക്‌ട്രോണിക് ഉപകരണങ്ങൾ തകരാറിലാകുമ്പോൾ ഉപേക്ഷിക്കുന്നു .

 ഇപ്രകാരം ഇ-മാലിന്യം ലോകത്ത് കുന്നുകൂടുകയാണ് .പ്ലാസ്റ്റിക്പോലെത്തന്നെ ഇ-മാലിന്യങ്ങൾ സംസ്‌കരിക്കാനോ നിർമാർജനം ചെയ്യാനോ കാര്യമായ പ്രവർത്തനങ്ങൾ ലോകത്തില്ല .
എന്നാൽ കെട്ടിടനിർമാണമേഖലയിൽ ഇ-മാലിന്യം ഫലപ്രദമായി ഉപയോഗിക്കാമെന്നാണ് കൊടകര സഹൃദയ കോളേജിലെ സിവിൽ വിദ്യാർഥികൾ കണ്ടെത്തിയിരിക്കുന്നത് .

 വിവിധ വ്യവസായ സ്ഥാപനങ്ങളിൽനിന്ന് ശേഖരിച്ച ഇ-മാലിന്യങ്ങൾ ആദ്യം തരംതിരിക്കുന്നു .

 തുടർന്ന് പരിസ്ഥിതിക്കും ജന്തുജീവജാലങ്ങൾക്കും ഹാനികരമായ വസ്തുക്കൾ നീക്കം ചെയ്യുന്നു .

 ബാക്കി വരുന്ന ഇലക്‌ട്രോണിക് സാധനങ്ങൾ പൊടിച്ച് മെറ്റലിനോടൊപ്പം കോൺക്രീറ്റിങ്ങിന് ഉപയോഗിക്കുന്നു .
ഇ-മാലിന്യത്തിലെ ചില്ല് പദാർത്ഥങ്ങൾ പൊടിച്ച് വൈറ്റ് സിമന്റുമായി ചേർത്ത് ഡെക്കറേറ്റീവ് ടൈലുകളും നിർമിക്കാനാകും .

 റോഡ് നിർമാണ മേഖലയിലെ വിവിധ ഘട്ടങ്ങളിലും ഇ-മാലിന്യം ഉപയോഗിക്കാനാകുമെന്നും വിദ്യാർഥികൾ കണ്ടുപിടിച്ചു .

 ഈ പ്രോജക്ടിന് കേരള സർക്കാരിന്റെ ഗ്രാന്റും സൃഷ്ടി പ്രോജക്ട് മത്സരത്തിൽ സമ്മാനവും ലഭിച്ചു .

ഇ-മാലിന്യം ഉപയോഗിച്ച് വിദ്യാര്‍ഥികള്‍ നിര്‍മിച്ച ടൈലുകള്‍, ഇ-മാലിന്യം ഉപയോഗിച്ച് വിദ്യാര്‍ഥികള്‍ നിര്‍മിച്ച കോണ്‍ക്രീറ്റ് കട്ട


സഹൃദയ എൻജിനീയറിങ്‌ കോളേജിലെ അവസാന വർഷ സിവിൽ വിഭാഗം വിദ്യാർഥികളായ അഞ്ജിത അശോകൻ, കെ .

 ആതിര, ഡിൽന ജോർജ്, ഡോറിസ് ആർ .

 പീറ്റർ, കെ .എസ് .

 കാവ്യ എന്നിവരാണ് ഈ പ്രോജക്ട് തയ്യാറാക്കിയത് . സിവിൽ വിഭാഗം മേധാവി പ്രൊഫ .സി .പി .

 സണ്ണി, പ്രൊഫ .എം .എസ് .

 ഐശ്വര്യ എന്നിവരുടെ സഹായവും വിദ്യാർഥികൾക്ക് ലഭിച്ചിരുന്നു .