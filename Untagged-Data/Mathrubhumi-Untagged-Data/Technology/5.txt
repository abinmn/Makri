                    
-----------------------------------                    

Domain: Technology                    

Paper: Mathrubhumi                    

-----------------------------------                 

'ഗ്രാന്‍ഡ് തെഫ്റ്റ് ഓട്ടോ' (ജിറ്റിഎ) സീരിസിലെ ഒരു ഗെയിമെങ്കിലും കളിച്ചിട്ടില്ലാത്തവര്‍ അപൂര്‍വ്വമായിരിക്കും .

 ആ പരമ്പരയിലെ പുതിയ ഓരോ ഗെയിം റിലീസ് ആവുമ്പോഴും ആ കാലഘട്ടത്തിലെ ഏറ്റവും വലിയ ഹിറ്റ് ആയി മാറാറാണ് പതിവ് .

 ഇത്തവണയും ആ പതിവ് തെറ്റിയില്ല, എല്ലാ രീതിയിലും ആരാധകരെ തൃപ്തിപ്പെടുത്തുന്ന തരത്തിലാണ് ഈ സീരിസിലെ അഞ്ചാമത്തെ ഗെയിം ആയ 'ഗ്രാന്‍ഡ് തെഫ്റ്റ് ഓട്ടോ ഫൈവും' ( Grand Theft Auto V ) രൂപപ്പെടുത്തിയിരിക്കുന്നത് . 
ഈ പരമ്പരയില്‍ മുമ്പിറങ്ങിയവയില്‍ നിന്ന് പല കാര്യത്തിലും വ്യത്യസ്തത പുലര്‍ത്തുന്ന ഗെയിമാണ് ജിറ്റിഎ ഫൈവ് .

  ഉദാഹരണത്തിന് ഇതില്‍ മൂന്ന് നായകന്മാരുണ്ട്- മൈക്കിള്‍, ഫ്രാങ്കളിന്‍, ട്രീവര്‍ .

 അവരെ  മാറി മാറി നമുക്ക് നിയന്ത്രിക്കാന്‍ കഴിയും .

 അതില്‍ ഓരോരുത്തര്‍ക്കും അവരവരുടേതായ വ്യക്തിത്വവും പ്രത്യേക കഴിവുകളുമൊക്കെയുണ്ട് . 
ക്രിമിനല്‍ ജീവിതത്തില്‍ നിന്നും വിരമിച്ചു കുടുംബത്തോടൊപ്പം കഴിയുന്ന  മധ്യവയസ്‌ക്കനായ വ്യക്തിയാണ് മൈക്കിള്‍ .

 അദ്ദേഹത്തിന്റെ കുടുംബപ്രശ്‌നങ്ങളും ജീവിതപ്രശ്‌നങ്ങളും ആണ് ഗെയിമിലെ വലിയ ഒരു ഭാഗം .

 ഒരു ഷാര്‍പ്പ് ഷൂട്ടര്‍ കൂടിയാണ് മൈക്കിള്‍ .



രണ്ടാമത്തെ വ്യക്തിയായ ഫ്രാങ്കളിന്‍ ഒരു ഗാങ്സ്റ്റര്‍ ആണ് .

 പക്ഷെ ആ ജീവിതം മടുപ്പായതുകൊണ്ട് ഇനിയും ഉയരങ്ങളിലേക്ക്  എത്താന്‍ വേണ്ടിയുള്ള ശ്രമങ്ങള്‍ക്കിടയിലാണ് മൈക്കിളിനെ ഫ്രാങ്കളിന്‍ പരിചയപ്പെടുന്നത് .

 അധികം വൈകാതെ അദ്ദേഹം മൈക്കിളിന്റെ വലംകയ്യായി മാറും .

 ഫ്രാങ്കളിന്‍ ഒരു നല്ല ഡ്രൈവറാണ് .

 സ്ലോ മോഷനില്‍ വണ്ടി ഓടിക്കാനൊക്കെ അദ്ദേഹത്തിന് കഴിവുണ്ട് . 
മൂന്നാമനായ ട്രീവര്‍ മൈക്കിളിന്റെ പഴയ കൂട്ടുകാരനും പങ്കാളിയുമായിരുന്നു, വളരെ സങ്കീര്‍ണ്ണമായ ബന്ധമാണ് ട്രീവറും മൈക്കിളും തമ്മിലുള്ളത് .

 കഥയുടെ ആധാരവും ഇത് തന്നെ .

 എയര്‍ ഫോഴ്‌സില്‍ നിന്ന് വിരമിച്ച ട്രീവര്‍ ഒരു നല്ല പൈലറ്റാണ് . 



ജിറ്റിഎ പരമ്പരയിലെ എല്ലാ ഗെയിമിന്റെയും പ്രധാന സവിശേഷത, യഥാര്‍ത്ഥ ജീവിതത്തില്‍ നമുക്ക് ചെയ്യാന്‍ കഴിയുന്ന എല്ലാ കാര്യങ്ങളും ഇതിലും നമുക്ക് സാധിക്കും എന്നതാണ് .

 ജിറ്റിഎ ഫൈവിലും അങ്ങിനെ തന്നെ .

 ടെന്നീസ്, യോഗ, നീന്തല്‍, റേസിംഗ്, വേട്ടയാടല്‍, വിമാനം പറത്തല്‍ തുടങ്ങി ഒട്ടനവധി ആക്റ്റിവിറ്റികളും ഇതിലുണ്ട് . 

അതുപോലെ തന്നെ, ഈ ഗെയിമിലെ സാധാരണക്കാര്‍ പോലും യഥാര്‍ത്ഥ ജീവിതത്തിലേതു പോലെയാണ് പെരുമാറുന്നത് .

