                    
-----------------------------------                    

Domain: Movies & Music                    

Paper: Mathrubhumi                    

-----------------------------------                 

കൊച്ചിയില്‍ തട്ടിക്കൊണ്ടുപോയി ആക്രമിക്കപ്പെട്ട നടിയെ 'ഇര'എന്ന് വിശേഷിപ്പിക്കുന്നതിനെതിരെ സഹോദരന്‍ രംഗത്ത് .

 'ഇര' എന്ന പദം ഒരുപാട്
വേദനിപ്പിക്കാന്‍ കഴിയുമെന്ന് ഇപ്പോഴാണ് മനസ്സിലാകുന്നതെന്നും പലരും ലാഘവത്തോടെയാണ് ഇത് കൈകാര്യം ചെയ്യുന്നതെന്നും അദ്ദേഹം പറയുന്നു . 
'ഒറ്റപ്പെടലിനും പരാജയത്തിനും കണ്ണീരിനും നീറ്റലിനുമെല്ലാം മീതെ ധൈര്യം, ചങ്കൂറ്റം, തന്റേടം, അഭിമാനം എന്നീ അര്‍ത്ഥതലങ്ങള്‍ കൂടി ഈ വാക്കിനുണ്ടെന്ന് ഇപ്പോള്‍ ഞാന്‍ തിരിച്ചറിയുന്നു .

 എന്നാല്‍ ജീവിത യാഥാര്‍ഥ്യങ്ങള്‍ക്കു മുന്നില്‍ പകച്ചുപോകുന്ന ഒരു വ്യക്തിയേയും കുടുംബത്തേയും മുന്നെങ്ങുമില്ലാത്ത വിധം ഈ പദം വേട്ടയാടുമെന്നുള്ള തിരിച്ചറിവോടു കൂടിയുമാണ് ഇപ്പോള്‍ ഞാനിതെഴുതുന്നത് .

 അതുകൊണ്ടു ഈ പദത്തിന് ബദലായി ആരേയും വേദനിപ്പിക്കാത്തൊരു പദം മാധ്യമലോകത്തിന് കണ്ടെത്താനായാല്‍ ഒരുപാടുപേരെ അതാശ്വസിപ്പിക്കും'- നടിയുടെ നടിയുടെ കസിന്‍ ഫെയ്‌സ്ബുക്ക് പേജില്‍ കുറിച്ചു .