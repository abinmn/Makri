                    
-----------------------------------                    

Domain: Agriculture                    

Paper: Mathrubhumi                    

-----------------------------------                 

നഷ്ടമാവുന്ന കൃഷിയുടെ പൈതൃകം തിരികെക്കൊണ്ടു വരാനും കാര്‍ഷിക വൃത്തിയോട് ആഭിമുഖ്യം വളര്‍ത്താനും പ്രകൃതി സൗഹൃദ കൃഷിയിലേക്ക് നാം മടങ്ങുകയാണ് .

 കമ്പോള സംസ്‌ക്കാരത്തിന്റെ ഭാഗമായ വിഷമാലിന്യമുക്തമായ പച്ചക്കറികള്‍ നമ്മുടെ ഭക്ഷണ ശീലങ്ങളില്‍ നിന്നും അകറ്റി നിര്‍ത്താന്‍ വേണ്ടി മലപ്പുറം ജില്ലയിലെ കോഡൂര്‍ ഗ്രാമ പഞ്ചായത്തിലെ വലിയാട് പ്രദേശത്തെ വലിയാട് യു .എ .എച്ച് .എം .

 എല്‍ .പി .

 സ്‌കൂള്‍ മാതൃഭൂമി സീഡിന്റെയും കോഡൂര്‍ കൃഷി ഭവന്റെയും സഹായത്തോടെ തുടക്കം കുറിച്ച ഹരിതം ജൈവപച്ചക്കറി കൃഷി, ജില്ലയിലെ ലോവര്‍ പ്രൈമറി വിഭാഗത്തില്‍ ആദ്യത്തേതെന്നു പറയാവുന്നതും പങ്കാളിത്ത കൃഷിയുടെ ഉത്തമ മാതൃകയുമാണ് .

മലപ്പുറം സബ്ജില്ലയിലെ ലോവര്‍ പ്രൈമറി സ്‌കൂളുകളില്‍ 800 ഓളം കുട്ടികള്‍ പഠിക്കുന്ന വലിയാട് യു .എ .എച്ച് .എം .

 എല്‍ .പി .

 സ്‌കൂള്‍ പാഠ്യ പാഠ്യേതര പ്രവര്‍ത്തനങ്ങളില്‍ മികവ് പുലര്‍ത്തുന്നതോടൊപ്പം ജൈവ പച്ചക്കറികൃഷി രംഗത്ത് കുട്ടികള്‍ക്ക് പുതിയ ദിശാബോധം സൃഷ്ടിക്കാനായി തുടങ്ങിയതാണ് ഹരിതം ജൈവ പച്ചക്കറികൃഷി .
സ്‌കൂളിന് സമീപം തരിശായി കിടക്കുന്ന ഇരുപത് സെന്റ് സ്ഥലത്ത് കൃഷി ആരംഭിക്കുകയും കൃഷിയില്‍ താത്പര്യമുളള എല്ലാ കുട്ടികളെയും ഉള്‍പ്പെടുത്തി ഹരിത ക്ലബ്ബ് രൂപീകരിക്കുകയും ചെയ്തു .

 കാട് മൂടിയും തരിശായും കിടന്നിരുന്ന സ്ഥലം കൃഷിക്ക് ഉപയുക്തമാവും വിധം ഉഴുതുമറിച്ച് പാഴ്‌വസ്തുക്കള്‍ നീക്കം ചെയ്ത് നീറ്റുകക്ക വിതറി മണ്ണിന്റെ പുഷ്ടി വര്‍ദ്ധിപ്പിച്ചു . 

കൃഷിക്കുളള വെളളം സമീപമുളള കിണറില്‍ നിന്ന് മോട്ടോര്‍ ഉപയോഗിച്ച് പമ്പ് ചെയ്ത് കോഡൂര്‍ കൃഷി ഓഫീസര്‍ പ്രകാശിന്റെ ലേ ഔട്ട് പ്രകാരം രക്ഷിതാക്കളുടെ പങ്കാളിത്തത്തോടെ കൃഷിത്തടങ്ങള്‍ എടുക്കുകയും ജൈവ വളങ്ങള്‍ മാത്രം ഉപയോഗിച്ച് വിത്ത് വിതറി മുളപ്പിച്ച് കൃഷിയാരംഭിക്കുകയും ചെയ്തു .

  
കൃഷിയിടത്തില്‍ കപ്പ,ചീര,വെണ്ട,പയര്‍,മുളക്,തക്കാളി,വഴുതന, എന്നിവ കൂടാതെ കൃഷി ഭവനില്‍ നിന്ന് സൗജന്യമായി ലഭിച്ച വാഴ,പപ്പായ, കയ്പ,പടവലം,മത്തന്‍, കുമ്പളം, വെളളരി എന്നിവയും ചേന ,ചേമ്പ് തുടങ്ങിയ കിഴങ്ങ് വര്‍ഗ്ഗങ്ങളും,കീടങ്ങളെ അകറ്റാനായി അരികില്‍ മല്ലിക പൂക്കളും കൃഷി ചെയ്തു .
ഹരിത ക്ലബ്ബ് വിദ്യാര്‍ഥികളുടെയും അധ്യാപകരുടെയും നേതൃത്വത്തില്‍ നനക്കുകയും കള പറിക്കുകയും സ്‌കൂളിലെ പച്ചക്കറി മാലിന്യങ്ങള്‍ ഉപയോഗിച്ച് കമ്പോസ്റ്റ് നിര്‍മിച്ച് ഇതിലൂടെ ലഭിക്കുന്ന വളം പച്ചക്കറി തൈകളില്‍ ഒഴിക്കുകയും, ചെടികളിലെ കീടങ്ങളെ തുരത്തുന്നതിന് ആഴ്ചയിലൊരിക്കല്‍ നീം സോപ്പ് കലക്കി സ്‌പ്രേ ചെയ്യുകയും ചെയ്യുന്നു .

 കൂടാതെ എല്ലാ ആഴ്ചയും പച്ച ചാണകം, വേപ്പിന്‍ പിണ്ണാക്ക്, കടല പിണ്ണാക്ക് എന്നിവ ക്രമീകൃത അനുപാതത്തില്‍ കലക്കി പ്രയോഗം നടത്തുകയും ചെയ്യുന്നു .

നവംബര്‍ മാസത്തോടെ ആദ്യ വിളവെളുപ്പ് ഉത്സവം വളരെ വിപുലമായി ജനപ്രതിനിധികളുടെയും നാട്ടുകാരുടെയും കൃഷി പ്രവര്‍ത്തകരുടെയും സാന്നിധ്യത്തില്‍ നടത്തി .

 ഇങ്ങനെ ലഭിച്ച പച്ചക്കറികള്‍ സ്‌കൂളിലെ ഉച്ചഭക്ഷണത്തിനായി ഉപയോഗിക്കുകയാണ് .

 നവംബര്‍ 17 മുതല്‍ ശീതകാല പച്ചക്കറികളായ കോളി ഫ്‌ലവര്‍,കാബേജ് എന്നിവയുടെ തൈകള്‍ പച്ചക്കറി തോട്ടത്തില്‍ നട്ടുപിടിപ്പിച്ചു .

 കൂടാതെ വിവിധ ഇനം നേന്ത്ര വാഴകളും,മഞ്ഞള്‍ എന്നിവയും തോട്ടത്തിലുണ്ട് .
ഈ സകൂളിലെ നാലാം ക്ലാസ്സ് വിദ്യാര്‍ഥിനിയായ പി .പി .

 ആയിശ നദ കോഡൂര്‍ ഗ്രാമ പഞ്ചായത്തിലെ ഏറ്റവും നല്ല കുട്ടികര്‍ഷകക്കുളള അവാര്‍ഡ് നേടി .