                    
-----------------------------------                    

Domain: Technology                    

Paper: Deshabhimani                    

-----------------------------------                 

കംപ്യൂട്ടറിലെ പ്രധാനപ്പെട്ട ഫയലുകള്‍ സൂക്ഷിക്കാന്‍ നമ്മള്‍ പല മാര്‍ഗങ്ങള്‍ തേടാറുണ്ട് .

 എക്സ്റ്റേണല്‍ ഹാര്‍ഡ്ഡിസ്ക്, ക്ളൌഡ് സ്റ്റോറേജ് എന്നിവയാണ് നാം സാധാരണയായി ഇതിനായി ഉപയോഗിക്കുന്ന വഴികള്‍ .

 രണ്ടിനും ഗുണവും ദോഷവും ഉണ്ട് .

 ബാക്കപ്പ് എടുക്കാന്‍ ദിവസവും ഹാര്‍ഡ്ഡിസ്ക് കണക്ട് ചെയ്യുന്നത് പലപ്പോഴും പ്രായോഗികമാകില്ല .

 സ്ഥിരമായി കൂടെ ഹാര്‍ഡ്ഡിസ്ക് കൊണ്ടുനടന്നാല്‍ അതിന് കേടുപാട്  സംഭവിക്കാനുള്ള സാധ്യത കൂടുതലാണ് .

 അപ്പോള്‍ പിന്നെ ബാക്കപ്പ് ചെയ്ത ഡാറ്റയെല്ലാം വെള്ളത്തിലാകും .

 എക്സ്റ്റേണല്‍ ഹാര്‍ഡ്ഡിസ്ക് ബാക്കപ്പിന് ഉപയോഗിക്കുന്നുവെങ്കില്‍ അത് പണവും സ്വര്‍ണവും ഒക്കെ സൂക്ഷിക്കുന്നപോലെ സുരക്ഷിതമായി വയ്ക്കുകയും വേണം .

 ഡാറ്റ ആണല്ലോ ഇന്നത്തെ സ്വര്‍ണം .
രണ്ടാമത്തെ വഴി ബോക്സ്, ഡ്രോപ്ബോക്സ്, ഗൂഗിള്‍ ഡ്രൈവ് മുതലായ ക്ളൌഡ് സേവനങ്ങള്‍ ഉപയോഗിച്ച്, ഫയലുകള്‍ അപ്ലോഡ്ചെയ്യുക .

 ഇത് ദിവസവും ചെയ്യുക മെനക്കെട്ട പണിയാണെന്നു മാത്രമല്ല, ഇതു ചെയ്യാന്‍ മറന്നുപോയ ദിവസമാകും നിങ്ങളുടെ കംപ്യൂട്ടര്‍ ക്രാഷ് ചെയ്യുന്നത് .

 —അബദ്ധങ്ങള്‍ അങ്ങനെയൊക്കെ ആണല്ലോ സംഭവിക്കുക .

 അപ്പോള്‍ ഫയലുകള്‍ താനെ അപ്ലോഡ് ആയാലോ .

 കൊള്ളാം അല്ലെ .

 ഡ്രോപ്ബോക്സിന് ഇങ്ങനെ താനെ അപ്ലോഡ് ആവുന്ന സേവനം ഉണ്ട് .

 പക്ഷെ നമ്മുടെ ഫയലുകള്‍ ഒരു പ്രത്യേക ഫോള്‍ഡറില്‍ കോപ്പിചെയ്ത് വയ്ക്കേണ്ടിവരും .

 എന്നാല്‍ മാത്രമേ ഈ സംവിധാനത്തിന് എന്താണ് അപ്ലോഡ് ചെയ്യേണ്ടതെന്നത് മനസ്സിലാകൂ .

 ഇത് കുറച്ചുകൂടി ലളിതമാക്കിയാണ് ഗൂഗിള്‍ തങ്ങളുടെ ഡ്രൈവില്‍ ഈ സേവനം ലഭ്യമാക്കാന്‍ പോകുന്നത് .
ബാക്കപ്പ് ആന്‍ഡ്  സിങ്ക് എന്നു പേരിട്ട ഈ ഗൂഗിള്‍ ഡ്രൈവ് സേവനംവഴി നിങ്ങളുടെ ഡെസ്ക്ടോപ്, ഡോക്യുമെന്റ്സ്, ഫോട്ടോ ലൈബ്രറി എന്നീ ഇടങ്ങളിലെ ഫയലുകള്‍ താനെ നിങ്ങളുടെ ഗൂഗിള്‍ ഡ്രൈവ് അക്കൌണ്ടിലേക്ക് അപ്ലോഡ് ആയിക്കൊണ്ടിരിക്കും .

 ഈ മാസം അവസാനം ലഭ്യമാകാന്‍ പോകുന്ന ഈ സേവനം ഉപയോഗിക്കാന്‍ നിങ്ങളുടെ കംപ്യൂട്ടറില്‍ ഡ്രൈവ് ഇന്‍സ്റ്റാള്‍ചെയ്യേണമെന്ന് എടുത്തുപറയേണ്ടല്ലോ .

 https://www .google .com/drive/download/  ഈ ലിങ്കില്‍ ചെന്നാല്‍ ഡ്രൈവ് ഇന്‍സ്റ്റാള്‍ചെയ്യാം .അപ്പോള്‍ ഇത് സൌജന്യമാണോ എന്ന സ്ഥിരം ചോദ്യംഇവിടെയും പ്രസക്തമാണ് .

 15 ജിബിവരെ നിങ്ങളുടെ അക്കൌണ്ടുമായി ബന്ധപ്പെട്ട്ഗൂഗിള്‍ സൌജന്യമായി തരുന്നുണ്ട് .

 അതില്‍ കൂടുതല്‍ ആയാല്‍ പണം ചെലവാകും .

 ജിബി പരിധി കടക്കാതെ വേണ്ടാത്ത ഫയലുകള്‍ ബാക്കപ്പില്‍നിന്ന് ഡിലീറ്റ്ചെയ്യാന്‍ ശ്രമിച്ചാല്‍ സാധിക്കുകയും ചെയ്യും .