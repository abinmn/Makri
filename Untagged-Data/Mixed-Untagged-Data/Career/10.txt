                    
-----------------------------------                    

Domain: Career                    

Paper: Deshabhimani                    

-----------------------------------                 

മുരളി തുമ്മാരുകുടിആദ്യംവേണ്ടത് ലോകം മാറുകയാണ് എന്ന് അറിയുകയും അംഗീകരിക്കുകയുമാണ് .

 പുതിയ തലമുറക്ക് എല്ലാ അര്‍ത്ഥത്തിലും വിജ്ഞാനത്തിന്റെ വാതിലുകള്‍ തുറന്നിട്ടിരിക്കുകയാണ് .ലോകത്ത് എവിടെ, എന്തു സംഭവിച്ചാലും ഉടന്‍ അറിയാം .

 ചുറ്റും അറിവുണ്ടെന്നു കരുതി അത് നമ്മിലേക്ക് ഇടിച്ചുകയറുകയില്ല .  മാറുന്ന ലോകത്തെ നമ്മള്‍ ശ്രദ്ധിക്കണം .

 മാറുന്ന ലോകത്തെ കേരളത്തില്‍ ഇരുന്ന് പ്രതിരോധിക്കാം എന്ന ചിന്തയും മാറണം .

 സാങ്കേതിക വിദ്യകള്‍ മാറുന്നതിനനുസരിച്ച് ലോകത്തെ പറ്റിയുള്ള നമ്മുടെ കാഴ്ചപ്പാടുകള്‍ മാറിയേ പറ്റൂ, തൊഴില്‍ ജീവിതത്തെ പറ്റി പ്രത്യേകിച്ചും .
ചെറുതായി വരുന്ന കംപ്യൂട്ടറുകള്‍, വികസിച്ചുവരുന്ന കൃത്രിമബുദ്ധി,  വര്‍ധിച്ചുവരുന്ന റോബോട്ടുകളുടെ ഉപയോഗം എന്നീ കാരണങ്ങളാല്‍ ലോകത്തുള്ള തൊഴിലുകളില്‍ പകുതിയും അടുത്ത ഒരു തലമുറക്കകം അപ്രത്യക്ഷമാകും എന്നാണ് ഓക്സ്ഫോര്‍ഡ് മാര്‍ട്ടിന്‍ സ്കൂളില്‍ നടത്തിയ ഗവേഷണം സൂചിപ്പിക്കുന്നത് .

 2013ല്‍ ഈ ഗവേഷണഫലം പുറത്തുവന്നപ്പോള്‍ അതിശയോക്തിയാണെന്ന് പലരും ചിന്തിച്ചുവെങ്കിലും അടുത്ത നാലുവര്‍ഷത്തില്‍ ഇക്കാര്യം കൂടുതല്‍ വ്യക്തമായി .

 അഞ്ചുവര്‍ഷം മുന്‍പ് സയന്‍സ് ഫിക്ഷന്‍പോലെ തോന്നിയ ആളില്ലാക്കാറുകള്‍ ഇപ്പോള്‍  വന്‍നഗരങ്ങളില്‍ വിജയകരമായി ഓടി .

 പത്തുവര്‍ഷത്തിനകം വാഹനങ്ങളില്‍ സ്റ്റിയറിങ് ഇല്ലാതാകും .

 കാറും ബസ്സും ലോറിയും ട്രെയിനും കപ്പലും വിമാനവുമെല്ലാം കംപ്യൂട്ടര്‍ നിയന്ത്രിക്കുന്ന കാലം അകലെയല്ല .

 പൈലറ്റാകാന്‍ ശ്രമിക്കുന്നവര്‍ കരുതിയിരിക്കുക, ഡ്രൈവര്‍ എന്ന തൊഴിലിനെപ്പറ്റി ഭാവിയില്‍ ചിന്തിക്കുകയേ വേണ്ട .
 
പെട്രോളിയത്തില്‍നിന്ന് പരമ്പരാഗതമായ ഊര്‍ജ സ്രോതസ്സുകളിലേക്കുള്ളതാണ് മറ്റൊരു സുപ്രധാന മാറ്റം .

 ഇലക്ട്രിക്ക് കാറുകളുടെ വരവോടെ പെട്രോള്‍ കാറുകളുടെ ഉല്‍പാദനം ചില കമ്പനികള്‍ നിര്‍ത്തി .

 പെട്രോള്‍ വില ബാരലിന് നൂറ്റമ്പതില്‍നിന്ന് അമ്പതിനുതാഴെ എത്തി .  പ്രകൃതിവാതകത്തിന് ഡിമാന്‍ഡ് ഉണ്ടാകുമെങ്കിലും ലോകകമ്പോളത്തില്‍ പെട്രോളിയത്തിന്റെ വില വന്‍തോതില്‍ കൂടാന്‍ ഇനി സാധ്യത കുറവാണ് .

 എണ്ണയെ  ആശ്രയിക്കുന്ന രാജ്യങ്ങള്‍ സമ്പദ്വ്യവസ്ഥ വൈവിധ്യവല്‍ക്കരിക്കാന്‍ നെട്ടോട്ടമോടുന്നു, അവിടുത്തെ യുവാക്കള്‍ക്ക് ജോലി നല്‍കാന്‍ വഴി കാണന്നുമില്ല .

 
 
സാങ്കേതികവിദ്യയിലുള്ള മാറ്റങ്ങള്‍കാരണം തൊഴില്‍ ഇല്ലാതാകുന്ന  കാലത്ത് രാഷ്ട്രീയരംഗത്തെ മാറ്റങ്ങളും തൊഴില്‍സാധ്യതകളെ മാറ്റിമറിക്കുന്നു .

 ഇന്റര്‍നെറ്റിന്റെ വരവോടെ ശക്തിയാര്‍ജിച്ച ആഗോളതൊഴില്‍വിപണി തീവ്രവാദത്തിന്റെ വ്യാപനത്തോടെ പിന്നോട്ടടിക്കുകയാണ് .

 മറ്റു രാജ്യങ്ങളില്‍നിന്ന് ആളുകള്‍ കുടിയേറിപ്പാര്‍ക്കുന്നതിനെതിരെ  മതിലുകള്‍ ഉയരുന്നു .

 കേരളത്തിന്റെ സമ്പദ്വ്യവസ്ഥയില്‍ കുടിയേറ്റം,  പ്രത്യേകിച്ച് എണ്ണ സമ്പന്നമായ മധ്യേഷ്യയിലേക്കുള്ളത്, ഏറെ പ്രധാനമാണ് .

