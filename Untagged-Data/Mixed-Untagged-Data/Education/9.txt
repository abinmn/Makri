                    
-----------------------------------                    

Domain: Education                    

Paper: Deshabhimani                    

-----------------------------------                 

തിരുവനന്തപുരം > 2017-18 അധ്യയനവര്‍ഷത്തിലെ ബിഎസ്സി നേഴ്സിങ്/ബിഎസ്സി (എംഎല്‍ടി), ബിഎസ്സി പെര്‍ഫ്യൂഷന്‍ ടെക്നോളജി, ബിഎസ്സി .

 ഒപ്ടോമെട്രി, ബിപിടി ., ബിസിവിടി, ബിഎഎസ്എല്‍പി, ബിഎസ്സി എംആര്‍ടി, ബിഎസ്സി മെഡിക്കല്‍ മൈക്രോബയോളജി, ബിഎസ്സി മെഡിക്കല്‍ ബയോകെമിസ്ട്രി എന്നീ കോഴ്സുകളിലേക്കുമുള്ള പ്രവേശനത്തിന് അപേക്ഷിക്കാനുള്ള തീയതി 19 വരെ നീട്ടി .
അപേക്ഷകര്‍ക്ക് www .

 cee .

 kerala .gov .in  വെബ്സൈറ്റ് വഴി  19ന് വൈകിട്ട് അഞ്ചുവരെ അപേക്ഷ നല്‍കാം .

 അപേക്ഷ സമര്‍പ്പിച്ചശേഷം അതിന്റെ പ്രിന്റൌട്ടും അനുബന്ധരേഖകളും 20ന് വൈകിട്ട് 5നകം പ്രവേശന പരീക്ഷാ കമീഷണറുടെ ഓഫീസില്‍ എത്തിക്കണം .

 സര്‍വീസ് വിഭാഗക്കാര്‍ അപേക്ഷയുടെ പ്രിന്റൌട്ടും അനുബന്ധരേഖകളും പ്രവേശനപരീക്ഷാ കമീഷണര്‍ക്ക് അയച്ച ശേഷം അതിന്റെ ഒരു പകര്‍പ്പ് ഓഫീസ് മേലധികാരിവഴി ബന്ധപ്പെട്ട വകുപ്പ് മേധാവിക്ക് നിശ്ചിതസമയത്തിനകം സമര്‍പ്പിക്കണം .
എന്‍ജിനിയറിങ്/ആര്‍ക്കിടെക്ചര്‍/ഫാര്‍മസി/മെഡിക്കല്‍/അനുബന്ധ കോഴ്സുകള്‍ എന്നിവയില്‍ ഏതെങ്കിലും കോഴ്സിലേക്ക് പ്രവേശനത്തിനായി അപേക്ഷിക്കുകയും നേറ്റിവിറ്റി തെളിയിക്കുന്നതിനോ സാമുദായിക/പ്രത്യേക/ശാരീരിക അവശതവിഭാഗ‹ സംവരണത്തിനോ മറ്റാനുകൂല്യങ്ങള്‍ക്കായോ അനുബന്ധരേഖകള്‍ പ്രവേശനപരീക്ഷാ കമീഷണര്‍ക്ക് സമര്‍പ്പിക്കുകയും ചെയ്തിട്ടുള്ള അപേക്ഷകര്‍ നേഴ്സിങ്, പാരാമെഡിക്കല്‍ കോഴ്സുകള്‍ക്കുള്ള ഓണ്‍ലൈന്‍ അപേക്ഷ സമര്‍പ്പിക്കുമ്പോള്‍ അവരുടെ വെബ്പേജില്‍ KEAM 2017 അപേക്ഷ സംബന്ധിച്ച വിവരങ്ങള്‍ ദൃശ്യമാകും .
അപേക്ഷയുടെ പ്രിന്റൌട്ടിനോടൊപ്പം നേറ്റിവിറ്റി തെളിയിക്കുന്നതിനോ സംവരണത്തിനും മറ്റ് ആനുകൂല്യങ്ങള്‍ക്കുമായോ അനുബന്ധരേഖകള്‍ വീണ്ടും അയക്കേണ്ടതില്ല .

 ഇത്തരം അപേക്ഷകര്‍ അപേക്ഷയുടെ പ്രിന്റൌട്ടിനോടൊപ്പം യോഗ്യതാപരീക്ഷയുടെ മാര്‍ക്ക് ലിസ്റ്റിന്റെ സ്വയം സാക്ഷ്യപ്പെടുത്തിയ പകര്‍പ്പ് നിര്‍ബന്ധമായും പ്രവേശനപരീക്ഷാ കമീഷണര്‍ക്ക് സമര്‍പ്പിക്കണം .

