                    
-----------------------------------                    

Domain: Art and Stage                    

Paper: Deshabhimani                    

-----------------------------------                 
സ്വീറ്റ്സ് എന്ന നാടകത്തില്‍നിന്ന്
നാടകം എവിടെയൊക്കെ അരങ്ങേറാം .

 പെര്‍ഫോമിങ് സ്പെയ്സിനെക്കുറിച്ചുള്ള  അന്വേഷണവും പരീക്ഷണവും പ്രയോഗവും രംഗവേദിയിലെ എക്കാലത്തെയും കൌതുകമാണ് .

 ഒരു  നാടകം തെരുവുമുഴുവന്‍ പാഞ്ഞ് നടക്കാറുണ്ട് .

 ഓടിനടക്കാറുമുണ്ട് .

 എന്നാല്‍,  ഒഴുകിനടക്കുന്ന നാടകം കേരളത്തിലിതുവരെ സംഭവിച്ചിട്ടില്ലായിരുന്നു .

  ശാസ്ത്രസാഹിത്യപരിഷത്ത് ജില്ലാ സമ്മേളനത്തോടനുബന്ധിച്ച് തൃശൂരില്‍ ഒരുക്കിയ  പ്രചാരണനാടകം 'സ്വീറ്റ്സ്' തെരുവിലൊഴുകി നടക്കുകയായിരുന്നു .

 കാരണം,  നാടകത്തിന്റെ മുഖ്യവേദി ലോറിയായിരുന്നു .

 നിര്‍ത്താതെ ഒഴുകി നടന്നും  ഇടയ്ക്കെപ്പോഴോ കഥാപാത്രങ്ങള്‍ മുഖ്യവേദി വിട്ട് പുറത്തിറങ്ങിയും നീങ്ങിയ  നാടകം ഒരറ്റത്തുനിന്ന് തുടങ്ങി മറ്റൊരറ്റത്ത് സമാപിച്ചു .  

വേട്ടക്കാര്‍ക്കൊപ്പം അണിചേരുകയും ഇരയ്ക്കൊപ്പം നില്‍ക്കുന്നുവെന്ന്  പ്രഖ്യാപിക്കയും ചെയ്യുന്ന സാമ്രാജ്യത്വംതന്നെയാണ് നാടകവിഷയം .

  'മുണ്ടഴിക്കുന്നതും മുണ്ഡനംചെയ്യുന്നതും ഒറ്റ തുറുകണ്ണനായ ഒരാള്‍തന്നെ  എന്ന് അറിയുമ്പോള്‍ വ്യഭിചാരികളാര്' എന്ന മുല്ലനേഴിയുടെ വരികളാണ്  നാടകത്തിനാധാരമായത് .

 വികസനത്തിന്റെ മധുരം പുരട്ടി കാടും മേടും മലയും പുഴയും  വയലും വിറ്റും നശിപ്പിച്ചും കര്‍ഷകനെ കുരുതി കൊടുത്തും തിമിര്‍ക്കുന്ന  സംസ്കാരത്തിന്റെ തലവനായ 'സാമ്രു' .

 അവനിങ്ങനെ മധുരം വിതരണംചെയ്ത് തെരുവായ  തെരുവിലും ജനപഥങ്ങളിലും പാഞ്ഞുനടക്കുന്നു .

 അവന്റെ മധുരത്തില്‍ മയങ്ങി,  അവന്‍ വിരിച്ച വലകളിലേക്ക് അറിയാതെ വഴുതിവീണ കിളികളാണ് മനുഷ്യരെന്ന് നാടകം  ഓര്‍മിപ്പിക്കുന്നു .

 വര്‍ഗീയതയും ജാതീയതയും സാമ്രാജ്യത്വ  ഉല്‍പ്പന്നമാണെന്ന് ഓര്‍മിപ്പിക്കുന്ന നാടകം ശബ്ദിക്കുന്നവന്റെ നാവും  പെരുവിരലും അരിഞ്ഞുവീഴ്ത്തുന്ന സമകാലീനസാമൂഹ്യസംഭവങ്ങളിലേക്കും കാണിയെ  കൂട്ടിക്കൊണ്ടുപോകുന്നു .

 ഇതിനായി കരിവെള്ളൂര്‍ മുരളി, സുഗതകുമാരി, മുരുകന്‍  കാട്ടാക്കട എന്നിവരുടെ കവിതകളും നാടകത്തില്‍ ഉപയോഗിച്ചു .

 ഒടുവില്‍  ചെടികള്‍ വിതരണംചെയ്തും വിത്ത് വിതച്ചും വിത്ത് സമ്മാനമായി നല്‍കിയും എല്ലാ  വലകളെയും പൊട്ടിച്ചെറിയാനുള്ള ആഹ്വാനം നല്‍കി നാടകമവസാനിച്ചു .

 

കോലഴി നാരായണന്‍പ്രക്ഷോഭപ്രചാരണനാടകങ്ങളില്‍  പലതും തെരുവ് പ്രസംഗങ്ങളായി താണുപോകുന്ന കാലത്ത് സ്വീറ്റ്സ് അതിന്റെ  അവതരണരീതികൊണ്ടും ശ്രദ്ധയാകര്‍ഷിക്കുന്ന ആടയാഭരണംകൊണ്ടും കാണിയെ  നാടകത്തിലേക്ക് ആകര്‍ഷിക്കുന്ന രീതിയാല്‍ ശ്രദ്ധേയമാണ് .

 തെരുവ് നാടകമെന്നത്  തെരുവിന്റെ എല്ലാ സാധ്യതയെയും ഉള്‍ക്കൊള്ളുന്ന അവതരണമാണെന്ന് നാടകം  പറയുന്നു .

 ഒഴുകിനീങ്ങി തെരുവിനെ മുഴുവന്‍ വേദിയാക്കി, കാണികളെ മുഴുവന്‍  പങ്കാളികളാക്കിയുള്ള സ്വീറ്റ്സ് സംവിധാനം ചെയ്തത് കോലഴി നാരായണനാണ് .

  സംഗീതം:  സത്യജിത് .

 സൌണ്ട്: കണ്ണന്‍ സാരഥി, മനോജ് .

സുധീര്‍ കൊല്ലാറ, ആന്റണി അലക്സ്, രമ സുബ്രഹ്മണ്യന്‍, പി കെ വിജയന്‍,  സിദ്ധാര്‍ഥ് കിഷോര്‍, സി മോഹന്‍ദാസ്, കെ ആര്‍ മുരളി, എം എന്‍ ശശികുമാര്‍,  കെ കെ ആനന്ദ് എന്നിവര്‍ അഭിനേതാക്കളായി .

girish .natika@gmail .