                    
-----------------------------------                    

Domain: Sports                    

Paper: Deshabhimani                    

-----------------------------------                 

കോടഞ്ചേരി (കോഴിക്കോട് > മലബാര്‍ റിവര്‍ ഫെസ്റ്റിന്റെ ഭാഗമായ അന്താരാഷ്ട്ര വൈറ്റ്വാട്ടര്‍ കയാക്കിങ് ചാമ്പ്യന്‍ഷിപ് തുടങ്ങി .  ഇന്ത്യന്‍ വോളിബാള്‍ ടീം മുന്‍ ക്യാപ്റ്റന്‍ ടോം ജോസഫ് ഉദ്ഘാടനംചെയ്തു .

 കോടഞ്ചേരി പഞ്ചായത്തിലെ ചാലിപ്പുഴ, തിരുവമ്പാടി പഞ്ചായത്തിലെ ഇരുവഞ്ഞിപ്പുഴ, ചക്കിട്ടപാറ പഞ്ചായത്തിലെ കുറ്റ്യാടിപ്പുഴയിലെ മീന്‍തുള്ളിപ്പാറ എന്നിവിടങ്ങളിലാണ് മത്സരങ്ങള്‍ നടക്കുന്നത് .  അമേരിക്ക, ഇംഗ്ളണ്ട്, ഇറ്റലി, സ്പെയ്ന്‍, അയര്‍ലന്‍ഡ്, ന്യൂസിലന്‍ഡ്, നേപ്പാള്‍,  ഫ്രാന്‍സ്, എന്നീ രാജ്യങ്ങളില്‍നിന്നുള്ള താരങ്ങളും പങ്കെടുക്കുന്നു .

