                    
-----------------------------------                    

Domain: Sports                    

Paper: Mathrubhumi                    

-----------------------------------                 

വിദേശത്ത് പരമ്പര നടക്കുമ്പോള്‍ കുടുംബത്തെ കൂടെ കൂട്ടുന്നവരാണ് ഇന്ത്യന്‍ ക്രിക്കറ്റ് താരങ്ങളില്‍ അധികപേരും .

 വിന്‍ഡീസ് പര്യടനത്തിനിടെ  ധോനിയുടെ മകള്‍ സിവയും ധവാന്റെ മകനായ സരോവറും ആന്റിഗ്വയിലെ ബീച്ചില്‍ കളിക്കുന്ന ചിത്രം ധോനിയുടെ ഭാര്യ സാക്ഷി ഇന്‍സ്റ്റഗ്രാമില്‍ പങ്കുവെയ്ക്കുകയും ചെയ്തിരുന്നു .

 എന്നാല്‍ ദിനേശ് കാര്‍ത്തിക്കും ഭാര്യയും സ്‌ക്വാഷ് താരവുമായ ദീപിക പള്ളിക്കലും ഒരുമിച്ചുള്ള ചിത്രമാണ് ഇപ്പോള്‍ സോഷ്യല്‍ മീഡിയയില്‍ തരംഗമാകുന്നത് . 
ദീപിക പള്ളിക്കല്‍ തന്നെയാണ് ചിത്രം ഇന്‍സ്റ്റഗ്രാമില്‍ പങ്കുവെച്ചത് .

 ദീപിക സ്വിമ്മിങ് പൂളില്‍ പുറംതിരിഞ്ഞ് നില്‍ക്കുന്നതാണ് ചിത്രത്തിലുള്ളത് .

 ഭര്‍ത്താവിനോടൊപ്പമുള്ള യാത്ര ബുദ്ധിമുട്ടേറിയ ജോലിയാണെന്ന അടിക്കുറിപ്പോടെയാണ് ദീപിക ഫോട്ടോ പങ്കുവെച്ചത് . 
ഈ ചിത്രത്തിന് താഴെ ഇന്ത്യന്‍ താരം ഹാര്‍ദിക് പാണ്ഡ്യ കമെന്റ് ചെയ്തതാണ് അതിലും രസം .

 ഈ കുളം എവിടെയാണ് എന്നായിരുന്നു ഹാര്‍ദികിന്റെ ചോദ്യം .

 അതു തന്റെ സ്വകാര്യ കുളമാണെന്നും വന്നാല്‍ നീമ്പു പാനി ഉണ്ടാക്കിത്തരാമെന്നും ദീപിക മറുപടി നല്‍കി .

 ഇതിനും ഹാര്‍ദികിന്റെ മറുപടി വന്നു .

 ''ഇങ്ങനെയൊരു കുളമുള്ള കാര്യം ഇതുവരെ പറഞ്ഞില്ലല്ലോ,  എത്രയും പെട്ടെന്ന് വരാം,  നിമ്പു പാനിയും ഛാട്ട് മസാലയും വേണം''ഇതായിരുന്നു ഹാര്‍ദികിന്റെ കമന്റ് .




 

Travelling with the husband can be a tough job .

