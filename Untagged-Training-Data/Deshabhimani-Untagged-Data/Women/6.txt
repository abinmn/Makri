                    
-----------------------------------                    

Domain: Women                    

Paper: Deshabhimani                    

-----------------------------------                 
ഡോ .

 പി എ ലളിത  .

 ഫോട്ടോ : ജഗത് ലാല്‍
എന്നും പോരാട്ടങ്ങളുടേതായിരുന്നു ഡോക്ടറുടെ ജീവിതം .

 ഒരു സാധാരണ തമിഴ് കുടുംബത്തില്‍ നിന്ന് മലബാര്‍ ഹോസ്പിറ്റല്‍ ആന്‍ഡ് ന്യൂറോളജി 
സെന്ററിന്റെ എംഡിയായി ഡോ .

 പി എ ലളിത ഉയരുന്നതിന് പിന്നില്‍ കരുത്തുള്ള ചുവടുവെപ്പുകള്‍ തന്നെയുണ്ടായിരുന്നു .

 സാംസ്കാരിക സാമൂഹ്യ രംഗത്തെ പ്രവര്‍ത്തനങ്ങളും ഇവരെ വേറിട്ടതാക്കുന്നു .
തെല്ലൊരു സങ്കടത്തോടെയാണ് എരഞ്ഞിപ്പാലത്തെ മലബാര്‍ ഹോസ്പിറ്റലിലെ അര്‍ബുദ രോഗികള്‍ക്കുള്ള ഐസിയുവിലേയ്ക്ക് കയറിച്ചെല്ലുന്നത് .

 പല മുഖങ്ങളിലും കണ്ണുടക്കി .

 പലരും വേദനകൊണ്ടും മനഃപ്രയാസംകൊണ്ടും തലതാഴ്ത്തിയിരിക്കുന്നു .

 ഇവര്‍ക്കിടയില്‍ കരഞ്ഞുകലങ്ങിയ മുഖത്തെ അന്വേഷിച്ച് നടന്നു .

 പക്ഷേ നോട്ടം പതിഞ്ഞത് ചിരിച്ചുകൊണ്ട് എതിരേല്‍ക്കുന്ന ഒരു മുഖത്ത് .

 ഞാന്‍ അന്വേഷിച്ച് നടക്കുന്ന മുഖമിതാ കട്ടിലില്‍ ചാരിയിരുന്ന് പ്രസന്നഭാവത്തോടെ ചിരിക്കുന്നു .

 ഇത്തവണ സ്വകാര്യമേഖലയിലെ മികച്ച ഡോക്ടര്‍ക്കുള്ള സംസ്ഥാന സര്‍ക്കാരിന്റെ പ്രത്യേക പരാമര്‍ശം സ്വന്തമാക്കിയ ഡോ .

 പി എ ലളിത അര്‍ബുദത്തെ പൊരുതി മുന്നേറുകയാണ് .

 ആതുര രംഗത്തും സാമൂഹ്യപ്രവര്‍ത്തനത്തിലും തന്റേതായ ഒരു ഇടം കണ്ടെത്തിയ അവര്‍ ക്യാന്‍സറിനെതിരെയുള്ള ബോധവല്‍ക്കരണത്തിലും സജീവ ഇടപെടല്‍ നടത്തുകയാണിപ്പോള്‍ .

തുടക്കം ഇങ്ങനെ
കാലങ്ങള്‍ക്ക് മുന്നേ കേരളത്തില്‍ കുടിയേറിപ്പാര്‍ത്ത ആലപ്പുഴയിലെ തമിഴ് കുടുംബത്തിലാണ് ജനനം .

 വിദ്യാഭ്യാസത്തിന്റെ പ്രാധാന്യം എപ്പോഴും ഉരുവിട്ടുകൊണ്ടിരുന്ന അച്ഛന്‍ അയ്യാവു ആചാര്യ ടെലഫോണ്‍ ഇന്‍സ്പെക്ടറായിരുന്നു .

 ജോലിയും പലയിടത്ത് .

 അതോടെ കേരളത്തിന്റെ വിവിധ ഭാഗങ്ങളിലായി വിദ്യാഭ്യാസം .

 ചെറുപ്പത്തിലേ സാമൂഹ്യ സേവനം മനസ്സിലുണ്ടായിരുന്നു .

 ടീച്ചര്‍ അല്ലെങ്കില്‍ പത്രപ്രവര്‍ത്തകയാകണമെന്ന മോഹവുമായി നടന്നു .

 സമൂഹത്തിന് വേണ്ടി എന്തെങ്കിലും ചെയ്യാന്‍ സാധിക്കണം അതിനുള്ള ജോലി ചെയ്യണം അതുമാത്രമായിരുന്നു മനസില്‍ .

 അച്ഛന്‍ വഴികാട്ടിയപ്പോള്‍ ആതുരസേവന രംഗത്തേയ്ക്ക് കാലെടുത്തുവെച്ചു .

 വിദ്യാഭ്യാസം പൂര്‍ത്തിയായതോടെ വിവാഹം കഴിഞ്ഞു .

 ഭര്‍ത്താവ് ഡോ .

 മണിയ്ക്ക് മെഡിക്കല്‍ കോളേജ് ആശുപത്രിയില്‍ അസിസ്റ്റന്റ് പ്രൊഫസര്‍ ആയി നിയമനം കിട്ടിയതോടെ കോഴിക്കോട്ടേയ്ക്ക് ജീവിതം പറിച്ചുനട്ടു .

 

കോഴിക്കോടിന്റെ സ്നേഹം
തന്നെ ഇന്നുകാണുന്ന ഡോക്ടറാക്കി തീര്‍ത്തത് കോഴിക്കോട്ടെ സ്നേഹമാണെന്ന് ലളിതയ്ക്കുറപ്പുണ്ട് .

 നഗരത്തിലെ സെന്റ് മേരീസ് ആശുപത്രിയിലായിരുന്നു തുടക്കം .

 പിന്നീട് നടക്കാവില്‍ 25 കട്ടിലുകളുള്ള ആശുപത്രി തുടങ്ങി .

 1983ലായിരുന്നു അത് .

 പത്തുവര്‍ഷത്തിനുശേഷം എരഞ്ഞിപ്പാലത്തേയ്ക്ക് തട്ടകംമാറ്റി .

 പതിയെ പതിയെ ഇന്നുകാണുന്ന മലബാര്‍ ഹോസ്പിറ്റല്‍ ആന്റ് ന്യൂറോളജി സെന്ററായി വളര്‍ന്നു .

വിളിക്കാതെ എത്തിയ രോഗം
ആറ് വര്‍ഷങ്ങള്‍ക്ക് മുന്‍പ് പിത്താശയത്തില്‍ രൂപപ്പെട്ട കല്ല് ശസ്ത്രക്രിയയിലൂടെ മാറ്റുന്നതിനിടയിലാണ് അര്‍ബുദം തന്നെ കാര്‍ന്നു തിന്നുന്ന വിവരം ഡോ .

 ലളിത അറിഞ്ഞത് .

 അണ്ഡാശയത്തിലായിരുന്നു അര്‍ബുദം ബാധിച്ചത് .

 ധൈര്യത്തോടെ രോഗത്തെ നേരിട്ടു .

 ബോധവത്കരണങ്ങള്‍ നടന്നിട്ടും വിദ്യാഭ്യാസപരമായി മുന്നോട്ടുപോയിട്ടും കാന്‍സര്‍ ബാധിച്ച രോഗിയെ അനുതാപത്തോടെ വീക്ഷിക്കുന്ന പ്രവണത സമൂഹം ഉപേക്ഷിച്ചിട്ടില്ലെന്ന തിരിച്ചറിവില്‍ ക്യാന്‍സര്‍ പ്രതിരോധത്തിനുള്ള ബോധവല്‍ക്കരണത്തിന് കൂടുതല്‍ സമയം മാറ്റിവെച്ച് സാമൂഹ്യ പ്രവര്‍ത്തന രംഗത്ത് പുതിയ  മാനങ്ങള്‍ ചേര്‍ത്തു .


ലക്ഷ്യം സാമൂഹ്യസേവനം
സാമൂഹ്യപ്രവര്‍ത്തകരില്‍ ഇന്ന് ഉയര്‍ന്നുകേള്‍ക്കുന്ന പേരാണ് ഡോ .

 പി എ ലളിത .

 ജീവിച്ചിരിക്കുന്നോളം കാലം മറ്റുള്ളവര്‍ക്ക് എന്തെങ്കിലും ഗുണങ്ങള്‍ ചെയ്യുക .

 അല്ലാതെ ജീവിച്ചിട്ട് ഒരു പ്രയോജനവുമില്ലെന്നാണ് ഡോക്ടറുടെ പക്ഷം .

 ആശുപത്രിയിലെത്തുന്ന നിരവധി പേര്‍ക്ക് താങ്ങും തണലുമാണിവര്‍ .
അര്‍ബുദത്തിനെതിരെ നടത്തുന്ന പോരാട്ടങ്ങളാണ് ഡോ .

 ലളിതയെ വേറിട്ടു നിര്‍ത്തുന്നത് .

 സ്വന്തം ജീവിതത്തെ തുറന്നുകാട്ടിയാണ് ബോധവല്‍ക്കരണ പ്രവര്‍ത്തനം നടത്തുന്നത് .

 അര്‍ബുദത്തിനെതിരെ രണ്ട് വര്‍ഷം മുമ്പ് 'ക്യാന്‍സര്‍ ഫ്രീ കാലിക്കറ്റ്' എന്ന സംഘടന രൂപീകരിച്ചു .

 ഇതിലൂടെ പലയിടത്തായി ബോധവല്‍കരണ ക്ളാസും പ്രചോദന ക്ളാസുകളും എടുത്തു .

 മുടി നഷ്ടപ്പെട്ട രോഗികള്‍ക്കായി വിവിധ ഇടങ്ങളില്‍ നിന്നായി മുടി ശേഖരിച്ച് എത്തിക്കുന്നു .

 ക്യാന്‍സറിനെ അതിജീവിച്ചവരുടെ സംഘടനായ 'പുനര്‍ജനി'ക്കൊപ്പംചേര്‍ന്ന് ക്യാന്‍സര്‍രോഗത്തിനെതിരെ പ്രവര്‍ത്തിക്കുന്നു .
അര്‍ബുദരോഗികള്‍ക്ക് കുറഞ്ഞ ചെലവിലാണ് ലളിതയുടെ ഉടമസ്ഥതയിലുള്ള മലബാര്‍ ആശുപത്രി ചികിത്സ ഒരുക്കുന്നത് .

 ക്യാന്‍സര്‍ മരുന്നുകള്‍ വിലക്കുറവില്‍ നല്‍കുന്നു .

 ആശുപത്രിയ്ക്ക് സ്വന്തമായുള്ള 'ഏയ്ഞ്ചല്‍ ചാരിറ്റബിള്‍ സൊസൈറ്റി' പാവപ്പെട്ടവര്‍ക്ക് ഒരു അത്താണി തന്നെയാണ് .

 
മലബാര്‍ ആശുപത്രിയില്‍ പെണ്‍കുട്ടികള്‍ക്ക് മാത്രമായി ലാബ് ടെക്നീഷ്യന്‍, നഴ്സിങ്ങ്, പാരാമെഡിക്കല്‍ കോഴ്സുകള്‍ നടത്തുന്നുണ്ട് .

 ഫീസിനത്തില്‍ ഇളവും നല്‍കുന്നു .

 മാത്രമല്ല, കോഴ്സ് കഴിഞ്ഞിറങ്ങുന്നവര്‍ക്ക് ജോലിയുംഇവര്‍ ഉറപ്പുവരുത്തുന്നു .

 ഒപ്പം തന്നെ നിറഞ്ഞു സ്നേഹിച്ച കോഴിക്കോടിനെ മികവുറ്റതാക്കാന്‍ 'സ്മാര്‍ട്ട് കോഴിക്കോട്' പദ്ധതിയും ആവിഷ്കരിച്ച് നടപ്പാക്കുന്നു .

 പ്രായമേറിയവര്‍ക്ക് പകല്‍വീടൊരുക്കി .
സാഹിത്യവും അവാര്‍ഡും 
പദവികളും
എഴുത്തിന്റെ ലോകത്തും ഡോക്ടര്‍ വ്യക്തിമുദ്ര പതിപ്പിച്ചു .

 അഞ്ച് പുസ്തകങ്ങളും നിരവധി ലേഖനങ്ങളും ഇവരുടേതായുണ്ട്് .

 മനസിലെ കൈയ്യൊപ്പ്, മരുന്നുകള്‍ക്കപ്പുറം, പറയാനുണ്ടേറെ, മുഖങ്ങള്‍ അഭിമുഖങ്ങള്‍, കൌമാരം അറിയേണ്ടതെല്ലാം എന്നിവയാണ് ലളിത രചിച്ച പുസ്തകങ്ങള്‍ .

 ഒരുപാട് അവാര്‍ഡുകളും ഡോക്ടറെ തേടിയെത്തി .

 സംസ്ഥാന സര്‍ക്കാരിന്റെ വനിതാരത്നം അവാര്‍ഡ്, കൈരളി ടിവിയുടെ ബെസ്റ്റ്ഡോക്ടര്‍ അവാര്‍ഡ്, ഐഎംഎയുടെ വിവിധ അവാര്‍ഡ്, പ്രസാദ്ഭൂഷണ്‍ അവാര്‍ഡ്, ഡോ .

 പല്‍പു അവാര്‍ഡ് എന്നിവയെല്ലാം ചിലത് മാത്രം .

 ഇന്ത്യന്‍ മെഡിക്കല്‍ അസോസിയേഷന്‍ സംസ്ഥാന വനിതാ വിഭാഗത്തിന്റെ സ്ഥാപക ചെയര്‍പേഴ്സണ്‍, അബലാമന്ദിരത്തിന്റെ ഉപദേശക സമിതി ചെയര്‍പേഴ്സണ്‍, ജുവനൈല്‍ വെല്‍ഫയര്‍ ബോര്‍ഡ് അംഗം, കുട്ടികളുടെ ക്യാന്‍സര്‍ ചികിത്സാ സഹായസംഘടനയായ സ്കാര്‍പിന്റെ പ്രസിഡന്റ് എന്നീ നിലകളിലും ഡോ .

 ലളിത പ്രവര്‍ത്തിച്ചു .

 ഡോ .

 മിലി മണിയാണ് മകള്‍ .

 മാന്‍സി ചെറുമകളും .

 

സ്വാധീനിച്ചത് ഒരേ ഒരാള്‍ 
ജീവിതത്തില്‍ സ്വാധീനിച്ച ഒരേ ഒരു വ്യക്തി അച്ഛന്റെ അമ്മ ചെല്ലമ്മയാണ് .

 തികഞ്ഞ കമ്യൂണിസ്റ്റായ അവരില്‍ നിന്നാണ് സഹജീവികളോടുള്ള സ്നേഹം എങ്ങനെയായിരിക്കണമെന്നറിഞ്ഞത് .

 ആശുപത്രി തുടങ്ങുമ്പോള്‍ ഒന്നുമാത്രമാണ് അവര്‍ ആവശ്യപ്പെട്ടത് .

 കൃത്യസമയത്ത് ബോണസും എല്ലാ ഒന്നാം തീയതികളിലും ശമ്പളവും നല്‍കണം .

 ഒപ്പം ആശുപത്രിയില്‍ ജോലിയെടുക്കുന്നവരെ സഹപ്രവര്‍ത്തകരായി കാണണമെന്ന ഉപദേശവും .

 ഇന്നും ഈ നിര്‍ദേശങ്ങള്‍ പാലിക്കുന്നു എന്ന ഉറച്ച വിശ്വാസമുണ്ട്- ഡോ .

 പി എ ലളിത പറയുന്നു .
vandukrish@gmail .