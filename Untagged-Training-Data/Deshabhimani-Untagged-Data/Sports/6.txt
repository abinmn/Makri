                    
-----------------------------------                    

Domain: Sports                    

Paper: Deshabhimani                    

-----------------------------------                 
കൊളംബോ > ശ്രീലങ്കക്കെതിരായ ടെസ്റ്റ്പരമ്പരയുടെ മുന്നോടിയായുള്ള ദ്വിദിന സന്നാഹമത്സരത്തില്‍ ഇന്ത്യക്ക് മികച്ച തുടക്കം .

 ആദ്യം ബാറ്റ്ചെയ്ത ശ്രീലങ്ക ബോര്‍ഡ് പ്രസിഡന്റ്സ് ഇലവനെ ഇന്ത്യന്‍ ബൌളര്‍മാര്‍ 187ന് പുറത്താക്കി .

 മറുപടിക്കെത്തിയ ഇന്ത്യ ആദ്യദിനം മൂന്നിന് 135 റണ്ണെടുത്തു .

 പരിക്കിനുശേഷം തിരിച്ചെത്തിയ ഓപ്പണര്‍ ലോകേഷ് രാഹുല്‍ 58 പന്തില്‍ 54 റണ്ണെടുത്തു .
കളി അവസാനിക്കുമ്പോള്‍ ക്യാപ്റ്റന്‍ വിരാട് കോഹ്ലിയും (34) അജിന്‍ക്യ രഹാനെയും (30) ആണ് ക്രീസില്‍ .

 അഭിനവ് മുകുന്ദ് (0), ചേതേശ്വര്‍ പൂജാര (12) എന്നിവര്‍ പുറത്തായി .
നാല് വിക്കറ്റെടുത്ത കുല്‍ദീപ് യാദവും മൂന്ന് വിക്കറ്റുമായി രവീന്ദ്ര ജഡേജയുമാണ് ലങ്കയെ തകര്‍ത്തത് .

 മുഹമ്മദ് ഷമി രണ്ട് വിക്കറ്റെടുത്തു .

