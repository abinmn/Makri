                    
-----------------------------------                    

Domain: Kerala                    

Paper: Deshabhimani                    

-----------------------------------                 
കല്‍പ്പറ്റ > നഞ്ചന്‍കോട്-വയനാട്-നിലമ്പൂര്‍ റെയില്‍പാതയുടെ പേരില്‍  സമരം സംഘടിപ്പിക്കുന്ന യുഡിഎഫ് ജനങ്ങളുടെ മുന്നില്‍ അപഹാസ്യരാവുകയാണെന്ന് സിപിഐ എം ജില്ലാ സെക്രട്ടറിയറ്റ് പ്രസ്താവനയില്‍ പറഞ്ഞു .

 രാഷ്ട്രീയ മുതലെടുപ്പ് നടത്തുകയാണ് യുഡിഎഫിന്റെ ലക്ഷ്യം .

 സമരം  നടത്താന്‍ ധാര്‍മികമായ അര്‍ഹത യുഡിഎഫിനില്ല .

 യുഡിഎഫ് ഭരണകാലത്ത് കേന്ദ്രത്തില്‍ ഭരണവും  എട്ട് മന്ത്രിമാരുമുണ്ടായിട്ടുംഅഞ്ചു വര്‍ഷവും റെയില്‍വേപാത കൊണ്ടുവരുന്നതില്‍ ഒരു നടപടിയും സ്വീകരിക്കാന്‍ കഴിയാത്തതിന് വയനാട്ടുകാരോട് യുഡിഎഫ് മാപ്പ്പറയുകയാണ് വേണ്ടത് .

 
പാതയ്ക്ക് വേണ്ടതില്‍  24 കിലോമീറ്റര്‍ ദൂരം വനമാണ് .

 വനത്തിന്റെ കാര്യത്തില്‍ തീരുമാനമെടുക്കേണ്ടത് കേന്ദ്രമാണ് .

 അതിതുവരെയുണ്ടായിട്ടില്ല .

 കര്‍ണാടക സര്‍വേയ്ക്കനുകൂലമായ തീരുമാനവുമെടുത്തിട്ടില്ല .

 രമേശ് ചെന്നിത്തലയുള്‍പ്പെടെയുള്ളവര്‍ പോയിട്ട് ചര്‍ച്ച നടത്തിയിട്ടും കര്‍ണാടകയുടെ ഭാഗത്തുനിന്നും അനുകൂല നടപടിയുണ്ടായിട്ടില്ല .

 രാത്രി യാത്രാ നിരോധനത്തിന്റെ കാര്യത്തില്‍ കാണിക്കുന്ന അതേ ഇരട്ടത്താപ്പാണ് കര്‍ണാടക സര്‍ക്കാര്‍ ഇക്കാര്യത്തിലും കാണിക്കുന്നത് .  
എല്‍ഡിഎഫ് സര്‍ക്കാരാണ് റെയില്‍വേയുടെ കാര്യത്തില്‍ ഏറെ ചെയ്തത .് 2006ലെ വിഎസ് സര്‍ക്കാരില്‍ റെയില്‍ ചുമതലയുണ്ടായിരുന്ന മന്ത്രി എം വിജയകുമാര്‍ മുന്‍കൈ എടുത്ത് രാജ്യത്തെ ഐടി നഗരങ്ങളായ ഹൈദരാബാദ്, ബാംഗ്ളൂരു, കൊച്ചി എന്നിവയെ ബന്ധിപ്പിക്കുന്ന ഗോള്‍ഡന്‍ ഐടി റെയില്‍വെ കോറിഡോര്‍ എന്ന് പദ്ധതിക്ക് പേരിട്ട് അന്നത്തെ റെയില്‍ മന്ത്രി ലാലു പ്രസാദ് യാദവിനെ സന്ദര്‍ശിച്ച് വിവരങ്ങള്‍ ധരിപ്പിച്ചു .

 2008ലെ റെയില്‍ബജറ്റില്‍ സര്‍വേ പ്രഖ്യാപിപ്പിച്ചു .

 തുടര്‍ന്ന് സമയബന്ധിതമായി സര്‍വേ പൂര്‍ത്തീകരിച്ച് പ്ളാനും എസ്റ്റിമേറ്റും തയ്യാറാക്കി .

 2010ല്‍ കേന്ദ്ര റെയില്‍വേ ബോര്‍ഡിന്റെ അംഗീകാരം വാങ്ങിയെടുത്തു .

 അന്നത്തെ  ജില്ലയിലെ എല്‍ഡിഎഫ് എംഎല്‍എമാരായിരുന്ന പി കൃഷ്ണപ്രസാദ്, കെ സി കുഞ്ഞിരാമന്‍ എന്നിവര്‍ ഇതിനു മുന്‍കൈഎടുത്തു .
എന്നാല്‍ 2011നുശേഷം യുഡിഎഫ് ഭരണത്തില്‍ പാതയ്ക്ക് വേണ്ടി ഒന്നും ചെയ്യാന്‍ സാധിച്ചില്ല .

 ഇതില്‍നിന്നും  വ്യത്യസ്തമായി അധികാരമേറ്റയുടന്‍ തന്നെ അഭിനന്ദനാര്‍ഹമായ പ്രവര്‍ത്തനങ്ങളാണ് പിണറായി സര്‍ക്കാര്‍ കൈക്കൊണ്ടത് .

 അധികാരത്തിലെത്തിയ ഉടന്‍ പാതയുടെ വിശദമായ പ്രൊജക്ട് റിപ്പോര്‍ട്ട് തയ്യാറാക്കാന്‍ ഡിഎംആര്‍സിയെ ചുമതലപ്പെടുത്തി .

 ഇ എം ശ്രീധരനും റെയില്‍വേ ചുമതലയുള്ള മന്ത്രി ജി സുധാകരനും ജില്ലയിലെത്തി കാര്യങ്ങള്‍ വിലയിരുത്തി .

 കര്‍ണാടക ഉദ്യോഗസ്ഥരടക്കമുള്ളവരുമായി ചര്‍ച്ച നടത്തി .

 ആദ്യഘട്ടമായി രണ്ട് കോടി രൂപ കൈമാറാനുള്ള എല്ലാ പ്രവര്‍ത്തനങ്ങളും നടത്തി .

 കേന്ദ്രവനം പരിസ്ഥിതി മന്ത്രാലയത്തിന്റെ അനുമതിയോടെ മാത്രമേ സര്‍വേയ്ക്ക് അപേക്ഷ നല്‍കാന്‍ കഴിയുകയുള്ളു .

 വനംപരിസ്ഥിതി മന്ത്രാലയത്തിന്റെ നിലപാടുകള്‍ കര്‍ശനമാക്കിയതും കര്‍ണാടകത്തിനുള്ള വൈമനസ്യവുമാണ് കാര്യങ്ങള്‍ കുഴയ്ക്കുന്നത് .

 ഇത് തിരിച്ചറിഞ്ഞ് ഇക്കാര്യം പരിഹരിക്കുന്നതില്‍ എല്ലാ വിഭാഗം ജനങ്ങളും ഒന്നിച്ച് ഐക്യത്തോടെ നീങ്ങുകയാണ് വേണ്ടതെന്നും സെക്രട്ടറിയറ്റ് പ്രസ്താവനയില്‍ പറഞ്ഞു .

