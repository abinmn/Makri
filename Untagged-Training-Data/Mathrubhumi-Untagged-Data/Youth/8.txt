                    
-----------------------------------                    

Domain: Youth                    

Paper: Mathrubhumi                    

-----------------------------------                 

‘ലഹരി വേണ്ട’ എന്ന സന്ദേശം ജനങ്ങളിലെത്തിച്ച എൽത്തുരുത്ത് സെന്റ് അലോഷ്യസ് കോളേജിനു സംസ്ഥാന സർക്കാരിന്റെ അംഗീകാരം .

 അന്താരാഷ്ട്ര മയക്കുമരുന്നു വിരുദ്ധ ദിനാചരണത്തിന്റെ ഭാഗമായി എക്സൈസ് വകുപ്പ് ഏർപ്പെടുത്തിയ പുരസ്കാരത്തിനാണ് കോളേജ് അർഹമായത് .      
മികച്ചപ്രവർത്തനം കാഴ്ചവെച്ച കോളേജ് ലഹരിവിരുദ്ധ ക്ലബ്ബിനുള്ള പുരസ്കാരമാണ് സെന്റ് അലോഷ്യസിലെ ലഹരിവിരുദ്ധ ക്ലബ്ബിന് ലഭിച്ചത് .

 പതിനായിരം രൂപയും ട്രോഫിയും സർട്ടിഫിക്കറ്റുമടങ്ങിയ പുരസ്കാരം മുഖ്യമന്ത്രി പിണറായി വിജയൻ കണ്ണൂർ വി .എച്ച് .എസ് .എസിൽ നടന്ന ചടങ്ങിൽ സമ്മാനിച്ചു .  
ക്ലബ്ബ് കൺവീനർ അസിസ്റ്റന്റ് പ്രൊഫസർ ഫ്രെഡറിക് ജോസഫ്, ജോയിന്റ് കൺവീനർ ഡോ .

 സിന്റോ ജേക്കബ്, എൻ .സി .സി .

 ഓഫീസർ ലഫ് .ജയ്‌സൺ ജേക്കബ്, ക്ലബ്ബ് പ്രസിഡന്റ് ആഷ്‌ലിൻ ഷിബു എന്നിവർ ഏറ്റുവാങ്ങി . 
സംസ്ഥാനത്തെ വിവിധ കോളേജുകളിൽനിന്നുള്ള 500 ലഹരിവരുദ്ധ ക്ലബ്ബുകൾക്കിടയിൽനിന്നാണ് അലോഷ്യസിലെ ക്ലബ്ബിനെ തിരഞ്ഞെടുത്തത് .

 ജനങ്ങളിൽ ലഹരിവിരുദ്ധ അവബോധമുണ്ടാക്കാൻ ജില്ലയുടെ വിവിധ ഭാഗങ്ങളിൽ ക്ലബ്ബ് പ്രചാരണപരിപാടികൾ സംഘടിപ്പിച്ചിരുന്നു .

 എക്സൈസ് വകുപ്പ്, തൃശ്ശൂർ കോർപ്പറേഷൻ, തൃശ്ശൂർ ടൗൺ വെസ്റ്റ്, ഈസ്റ്റ് ജനമൈത്രി പോലീസ് സ്റ്റേഷനുകൾ എന്നിവരുമായി സഹകരിച്ച് നടത്തിയ ‘നേർവഴി 2017’ ലഹരിവിരുദ്ധ ബോധവത്കരണ കാമ്പയിന് നല്ല പ്രതികരണമാണ് ലഭിച്ചത് .  
ഫ്‌ളാഷ് മോബ്, പൊതുയോഗം, കൂട്ടയോട്ടം, റാലി, ലഘുലേഖവിതരണം, ലഹരിവിരുദ്ധപ്രതിജ്ഞ, ശില്പശാല തുടങ്ങിയ മാർഗങ്ങളിലൂടെയായിരുന്നു പ്രചാരണം .

 ജില്ലാ മെഡിക്കൽ ഓഫീസിന്റെ സ്കിറ്റ് മത്സരത്തിൽ മൂന്നാംസ്ഥാനവും ക്ലബ്ബിന് നേടാനായി .  
ജില്ലാ മെഡിക്കൽ ഓഫീസുമായി ചേർന്ന് പുകയിലവിരുദ്ധദിനാചരണവും ക്ലബ്ബ് സംഘടിപ്പിച്ചിരുന്നു .

 ലഹരിവിരുദ്ധ പ്രവർത്തനങ്ങൾക്കായി കൂടുതൽ പദ്ധതികൾ ആവിഷ്കരിക്കാനുള്ള ഒരുക്കത്തിലാണ് പ്രിൻസിപ്പൽ ഡോ .

 ഫാ .

 കെ .ടി .

 ബാബു നേതൃത്വം നൽകുന്ന കോളേജ് ടീം ഇപ്പോൾ .