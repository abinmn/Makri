                    
-----------------------------------                    

Domain: Sports                    

Paper: Mathrubhumi                    

-----------------------------------                 

കിങ്‌സ്റ്റണ്‍: ഒരു മികച്ച ഫിനിഷറാകാനുള്ള ആത്മവിശ്വാസം തനിക്കുണ്ടെന്ന് ഇന്ത്യയുടെ ഓള്‍റൗണ്ടര്‍ ഹാര്‍ദിക് പാണ്ഡ്യ .

 വിന്‍ഡീസിനെതിരായ നിര്‍ണായകമായ അഞ്ചാം ഏകദിനത്തിന് മുമ്പാണ് പാണ്ഡ്യ ഇക്കാര്യം വ്യക്തമാക്കിയത് .

 കഴിഞ്ഞ ഏകദിനത്തില്‍ ഫിനിഷറെന്ന നിലയില്‍ പരാജയപ്പെട്ടെങ്കിലും അതൊരു പാഠമായി ഉള്‍ക്കൊള്ളുകയാണെന്ന് ഹാര്‍ദിക് പറഞ്ഞു . 
21 പന്തില്‍ 20 റണ്‍സ് നേടിയ പാണ്ഡ്യ ഇന്ത്യക്ക് ജയിക്കാന്‍ 31 പന്തില്‍ 29 റണ്‍സ് വേണ്ടപ്പോഴാണ് പുറത്തായത് .

 മത്സരത്തില്‍ ഇന്ത്യ 11 റണ്‍സിന് പരാജയപ്പെട്ടു .

 114 പന്തില്‍ 54 റണ്‍സെടുത്തെങ്കിലും മികച്ച ഫിനിഷറെന്ന് വിളിപ്പെരുള്ള ധോനിക്കും ഇന്ത്യയെ വിജയിപ്പിക്കാനായില്ല .
എന്നാല്‍ താന്‍ ധോനിയുടെ അതേ പാത പിന്തുടരാനുള്ള ഒരിക്കത്തിലാണെന്ന് പാണ്ഡ്യ വ്യക്തമാക്കികഴിഞ്ഞു .

 അന്ന് ധോനിയോടൊപ്പം ബാറ്റു ചെയ്തതിനെ കുറിച്ച് പാണ്ഡ്യ മനസ്സ് തുറന്നു
''ഇന്ത്യയെ വിജയിപ്പിക്കുക എന്നതു തന്നെയായിരുന്നു ഞങ്ങളുടെ ലക്ഷ്യം .

 ഇന്നിങ്‌സിനെ ആഴത്തില്‍ കൊണ്ടുപോയി പിന്തുടരുക എന്നായിരുന്നു ഞങ്ങള്‍ തീരുമാനിച്ചിരുന്നത് .

 29 പന്തില്‍ നിന്ന് 31 റണ്‍സൊക്കെ ഇതിന് മുമ്പ് ഇന്ത്യ അനായാസം പിന്തുടര്‍ന്നിട്ടുണ്ട് .പക്ഷേ അന്ന് അതിനു കഴിഞ്ഞില്ല .

  ഇതൊക്കെ ഒരു പാഠമായിട്ടാണ് കാണുന്നത്'' പാണ്ഡ്യ വ്യക്തമാക്കി .
അവസാന ഏകദിനത്തില്‍ ഭയമില്ലാതെയാണ് കളിക്കാനിറങ്ങുന്നതെന്നും മികച്ച കളി തന്നെ പുറത്തെടുക്കാന്‍ ശ്രമിക്കുമെന്നും പാണ്ഡ്യ കൂട്ടിച്ചേര്‍ത്തു .
പാകിസ്താനെതിരായ ചാമ്പ്യന്‍സ് ട്രോഫി ഫൈനലില്‍ റണ്‍ഔട്ടായതിന് ശേഷം ഡ്രസ്സിങ് റൂമില്‍ നടന്നതിനെ കുറിച്ചും പാണ്ഡ്യ മനസ്സ്തുറന്നു .

 രവീന്ദ്ര ജഡേജയുടെ പിഴവില്‍ റണ്‍ഔട്ടായ പാണ്ഡ്യ ദേഷ്യപ്പെട്ടാണ് ക്രീസ് വിട്ടിരുന്നത് .

 പക്ഷേ ആ റണ്‍ഔട്ടില്‍ നിന്ന് വേഗത്തില്‍ മുക്തമായെനനും പാണ്ഡ്യ പറയുന്നു .
''മൂന്നു മിനിറ്റിനുള്ളില്‍ ആ വിഷമം ഞാന്‍ മറന്നു .

 നിരാശയില്‍ നിന്നുള്ള ഒരു പൊട്ടിത്തെറിക്കല്‍ മാത്രമായിരുന്നു അത് .

 ഞാന്‍ പെട്ടെന്ന് ദേഷ്യം വരുന്ന വ്യക്തിയാണ് .

 ഡ്രസ്സിങ് റൂമിലെത്തിയ ശേഷം എനിക്ക് ചിരിയാണ് വന്നത് .

 മറ്റു താരങ്ങളും എന്നെ നോക്കി ചിരിക്കുന്നുണ്ടായിരുന്നു'' പാണ്ഡ്യ പറയുന്നു .