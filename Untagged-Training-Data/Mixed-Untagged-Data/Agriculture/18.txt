                    
-----------------------------------                    

Domain: Agriculture                    

Paper: Mathrubhumi                    

-----------------------------------                 

ഒട്ടനവധി പദ്ധതികളാണ് അഷ്ടമുടിക്കായലിലും സമീപപ്രദേശങ്ങളിലെ ശുദ്ധജലാശയങ്ങളിലുമായി നടപ്പിലാക്കിക്കൊണ്ടിരിക്കുന്നത് .

 സംസ്ഥാന ഫിഷറീസ് വകുപ്പ്, ജില്ലാപഞ്ചായത്ത് മുഖേന മത്സ്യകര്‍ഷക വികസന ഏജന്‍സി (എഫ് .എഫ് .ഡി .എ) മുഖാന്തരമാണ്  വിവിധ പഞ്ചായത്തുകളില്‍ പദ്ധതി നടപ്പിലാക്കി വരുന്നത് .

 മത്സ്യസമൃദ്ധി (2) 201617 എന്നാണ് പദ്ധതിയുടെ പേര് .

 ജൂണില്‍ പുതിയ പദ്ധതി ആരംഭിക്കാനാണ് ഉദ്ദേശിക്കുന്നത് .
ശുദ്ധജല മത്സ്യക്കൃഷി
ജില്ലയില്‍ 69 പഞ്ചായത്തുകളിലായി 2598 കര്‍ഷകരാണ് പദ്ധതിയുടെ ഗുണഭോക്താക്കള്‍ .

 കാര്‍പ്പ് ഇനത്തില്‍പ്പെട്ട മത്സ്യക്കുഞ്ഞുങ്ങളെ സൗജന്യമായി നല്‍കിയാണ് പദ്ധതി നടപ്പിലാക്കുന്നത് .
കരിമീന്‍ കേജ് കൃഷി- ഒരു വിജയഗാഥ
അഷ്ടമുടി കായലോര പ്രദേശങ്ങളില്‍ എഫ് .എഫ് .ഡി .എ .

 നടത്തുന്ന കരിമീന്‍കേജ് കൃഷി  വന്‍വിജയമാണെന്ന് കര്‍ഷകര്‍ പറയുന്നു .

 പി .വി .സി .

 പൈപ്പിലും മുളയിലും  നെറ്റ് ഉപയോഗിച്ച് നിര്‍മിച്ച കൂടുകള്‍ കായലില്‍ നിക്ഷേപിച്ച് കരിമീന്‍ വിത്തുകളിട്ട് വിളവെടുക്കുന്ന പദ്ധതിയാണിത് .

 വ്യക്തികള്‍ക്കും ഗ്രൂപ്പുകള്‍ക്കും പദ്ധതിപ്രകാരം കരിമീന്‍ വിത്തുകള്‍ നല്‍കിയിട്ടുണ്ട് .

 പത്ത് കൂടുകള്‍ക്ക് 40000രൂപ സബ്‌സിഡി നല്‍കും .

 ഒരു കൂട്ടില്‍ 200 മത്സ്യക്കുഞ്ഞുങ്ങളെ വീതമാണ് നിക്ഷേപിച്ചിരിക്കുന്നത് .

 ആറു മാസത്തിനുശേഷം വിളവെടുപ്പ് നടത്താം .

 സമീകൃതാഹാരമാണ് ഇവയ്ക്ക് നല്‍കുന്നത് .
 
പരമാവധി ഒരു ഗ്രൂപ്പിന് രണ്ട് യൂണിറ്റ് വീതം നല്‍കിയിട്ടുണ്ട് .

 വ്യത്യസ്തകുടുംബങ്ങളില്‍പ്പെട്ട മൂന്നുപേര്‍വീതം അടങ്ങിയ ഗ്രൂപ്പുകളാണ് പ്രവര്‍ത്തന രംഗത്തുള്ളത് .

 പെരുമണ്‍ ജലസമൃദ്ധി, സമൃദ്ധി തുടങ്ങിയ ഗ്രൂപ്പുകള്‍ പതിനായിരത്തോളം കരിമീന്‍ കുഞ്ഞുങ്ങളെ നിക്ഷേപിച്ച് വളര്‍ത്തുന്നുണ്ടെന്ന് പ്രവര്‍ത്തകരായ ജോണ്‍സണ്‍, തോമസ്, പ്രകാശ്, വിജയന്‍ എന്നിവര്‍ പറഞ്ഞു .

 അഷ്ടമുടി തേജസ് ഗ്രൂപ്പിന്റെ ആഭിമുഖ്യത്തില്‍ നടത്തുന്ന കരിമീന്‍ കൃഷിയും വന്‍വിജയമാണെന്ന് സംഘാടകരായ ജോര്‍ജ് ജോണ്‍, ഷിജിന്‍ എന്നിവര്‍ പറഞ്ഞു
ചെമ്മീന്‍ കൃഷി
ജില്ലയില്‍ മണ്‍ട്രോതുരുത്ത്, ആദിച്ചനല്ലൂര്‍, ചിറക്കര, ആലപ്പാട് ഉള്‍പ്പെടെ എട്ടു പഞ്ചായത്തുകളില്‍ ചെമ്മീന്‍കൃഷി നടത്തുന്നുണ്ട് .

 108 .58 ഹെക്ടര്‍ സ്ഥലത്ത് 188 കര്‍ഷകര്‍ ചെമ്മീന്‍ കൃഷിയിലേര്‍പ്പെട്ടിട്ടുണ്ട് .

 മണ്‍ട്രോതുരുത്ത് ഉള്‍പ്പെടെയുള്ള പഞ്ചായത്തുകളില്‍ മികച്ച രീതിയില്‍ കൃഷി നടപ്പാക്കുന്നു .
ചിപ്പി, മുരിങ്ങ കൃഷി
നീണ്ടകര, തൃക്കരുവ, ചവറ, തെക്കുംഭാഗം, കൊല്ലം കോര്‍പ്പറേഷന്‍, ആലപ്പാട് തുടങ്ങിയ ഭാഗങ്ങളിലാണ് ചിപ്പി, മുരിങ്ങകൃഷി (കല്ലുമ്മക്കായ) നടത്തുന്നത് .

 കായലോര പ്രദേശങ്ങളില്‍ അഞ്ചു മീറ്റര്‍ നീളത്തിലും അഞ്ചു മീറ്റര്‍ വീതിയിലും തട്ട് കെട്ടിയാണ് കൃഷി ചെയ്യുന്നത് .

 ഈ തട്ടില്‍ ഒരു റോപ്പില്‍ 100 വീതം വിത്തുകള്‍ തുന്നിച്ചേര്‍ത്താണ് മുരിങ്ങകൃഷി നടത്തുന്നത് .

 മുരിങ്ങകൃഷിയില്‍ വന്‍കൊയ്ത്താണ് ലഭിക്കുന്നത് .

 പോഷകസമൃദ്ധമായ മുരിങ്ങഇറച്ചിക്ക് ആവശ്യക്കാര്‍ ഏറെയാണെന്ന് അഷ്ടമുടി തേജസ് ഗ്രൂപ്പിന്റെ ഭാരവാഹികള്‍ അറിയിച്ചു .

 അഷ്ടമുടിക്കായലിന്റെ വിവിധ ഭാഗങ്ങളില്‍ മുരിങ്ങകൃഷി വ്യാപകമായി നടത്തുന്നു .

 വ്യക്തികളും ഗ്രൂപ്പുകളും കൃഷിയില്‍ വ്യാപൃതരാണ് .
അടുക്കളക്കുളം കരിമീന്‍കൃഷി
മത്സ്യസമൃദ്ധി പദ്ധതിയില്‍ അടുക്കളക്കുളം കരിമീന്‍കൃഷി മറ്റൊരു പ്രത്യേകതയാണ് .

 52 പഞ്ചായത്തുകളിലായി 256 കര്‍ഷകര്‍ കൃഷി ചെയ്യുന്നു .
മാതൃകാപ്രദര്‍ശന കരിമീന്‍കൂട് കൃഷി
പനയം പഞ്ചായത്തിലെ കണ്ടച്ചിറ വരമ്പുകാല്‍ചിറയില്‍ രാജുവാണ് മാതൃകാപ്രദര്‍ശന കരിമീന്‍കൂട് കൃഷി നടത്തുന്നത് .

  അഷ്ടമുടിക്കായലിലെ കണ്ടച്ചിറ ചീപ്പിന് സമീപം കായലില്‍ കൂടുകള്‍ നിര്‍മിച്ച് കരിമീന്‍ വിത്തുകളെ നിക്ഷേപിച്ചാണ് മാതൃകാപ്രദര്‍ശന കരിമീന്‍കൂട് കൃഷി നടത്തുന്നത് .

 ഇതിനോടൊപ്പം തന്നെ മറ്റ് മത്സ്യങ്ങളും വളരുന്നുണ്ട് .

 കൂടുകളില്‍ നിക്ഷേപിച്ചിരിക്കുന്ന ചെറിയ മണ്‍ചട്ടികളിലാണ് മത്സ്യങ്ങള്‍ക്ക് ആഹാരംനല്‍കുന്നത് .

  രണ്ടുമൂന്ന് മാസങ്ങള്‍ക്കകം കരിമീന്‍കൃഷിയുടെ വിളവെടുപ്പ് നടത്താം .
പൊതു ജലാശയങ്ങളില്‍ മത്സ്യവിത്ത് നിക്ഷേപം
കൊല്ലം, മയ്യനാട്, പരവൂര്‍ തുടങ്ങിയ ഭാഗങ്ങളില്‍ കായലില്‍ കാരചെമ്മീന്‍, പൂമീന്‍, നാരന്‍ ചെമ്മീന്‍ വിത്തുകള്‍ നിക്ഷേപിക്കുന്നതുമൂലം ചെമ്മീന്‍കൊയ്ത്ത് ലഭിക്കുന്നതായി മത്സ്യത്തൊഴിലാളികള്‍ പറയുന്നു .

  കൊല്ലം തിരുമുല്ലവാരത്തുള്ള ഗവ .

 വിത്തുത്പാദനകേന്ദ്രത്തില്‍ ഒരു വര്‍ഷം അഞ്ചുകോടിയോളം കാരചെമ്മീന്‍കുഞ്ഞുങ്ങളെ ഉത്പാദിപ്പിക്കുന്നുണ്ട് .
ഇവയെല്ലാം അഷ്ടമുടിക്കായലിലും പരവൂര്‍ കായലിലുമാണ് നിക്ഷേപിക്കുന്നത് .

 മാര്‍ച്ച്മാസം മുതല്‍ ജൂലൈവരെ ഉത്പാദനകേന്ദ്രത്തിലെ അറ്റകുറ്റപ്പണികള്‍ നടത്തുന്നതിനാല്‍ മത്സ്യവിത്തുത്പാദനം നിര്‍ത്തിവെച്ചിരിക്കുകയാണെന്ന് മാനേജര്‍ ഡി .

 ലാല്‍ പറഞ്ഞു .
നീലവിപ്ലവം പദ്ധതി
മത്സ്യസമൃദ്ധിയോടനുബന്ധിച്ച് നാല്‍പ്പത് ഗ്രൂപ്പുകള്‍ക്ക് 4000 കരിമീന്‍ വിത്തുകളും 1000 കാളാഞ്ചി വിത്തുകളും നല്‍കുന്ന പദ്ധതിയാണ് നീലവിപ്ലവം പദ്ധതി .

 അഷ്ടമുടി, പരവൂര്‍ കായലുകള്‍ കേന്ദ്രീകരിച്ച് 40 ഗ്രൂപ്പുകള്‍ക്ക് ആനുകൂല്യം ലഭിക്കും .

 1 .75 ലക്ഷം രൂപയാണ് ആനുകൂല്യം .
നൂതനപദ്ധതി
മത്സ്യകേജ് കൃഷി പ്രോത്സാഹിപ്പിക്കുന്നതിന്റെ ഭാഗമായി നൂതനപദ്ധതിയോടനുബന്ധിച്ച് അഞ്ചു യൂണിറ്റുകള്‍ക്ക് 1 .85 ലക്ഷം രൂപ ധനസഹായം നല്‍കും .

 മേയ് മാസത്തോടെ നിലവിലുള്ള പദ്ധതികള്‍ അവസാനിക്കുകയും ജൂണ്‍ ആദ്യം പുതിയ പദ്ധതി ആരംഭിക്കുകയും ചെയ്യുമെന്ന് ഫിഷറീസ് ഡെപ്യൂട്ടി ഡയറക്ടര്‍ സി .ടി .

 സുരേഷ്‌കുമാര്‍ പറഞ്ഞു .