                    
-----------------------------------                    

Domain: Women                    

Paper: Mathrubhumi                    

-----------------------------------                 

സ്ത്രീകള്‍ സാധാരണയായി നേരിടുന്ന ലൈംഗീക പ്രശ്‌നം
സ്ത്രീകള്‍ക്കിടയില്‍ വളരെ സാധാരണമായ പ്രശ്‌നമാണ് വേദനാജനകമായ സംഭോഗം .

 സംഭോഗസമയത്ത് ലൂബ്രിക്കേഷന്‍ ഇല്ലെങ്കില്‍ ഫലം വേദനയും അതുമൂലം സംഭവിക്കുന്ന താത്പര്യക്കുറവും ആയിരിക്കും .
ലൂബ്രിക്കേഷന്‍ കുറയുന്നതിന് കാരണം
പ്രധാന കാരണം സംഭോഗസമയത്ത് രതിപൂര്‍വലീല ഇല്ല എന്നതാണ് .

 ലൈംഗികജീവിതത്തില്‍ രതിപൂര്‍വലീലക്കുള്ള പ്രാധാന്യം ഇന്നും പുരുഷന്മാര്‍ വേണ്ടതുപോലെ മനസ്സിലാക്കുന്നില്ല .

 'ലക്ഷ്യത്തിനെക്കാള്‍ സൗന്ദര്യം യാത്രയ്ക്കല്ലേ .' സ്ത്രീകള്‍ വളരെയധികം ആസ്വദിക്കുന്ന ഒന്നാണ് ഫോര്‍പ്ലേ . 
മൃഗങ്ങളെ നോക്കൂ .

 പാമ്പുകള്‍ ഒരു മണിക്കൂറിലധികമാണ് ഫോര്‍പ്ലേക്ക് ചെലവഴിക്കുന്നത് .

 പെണ്‍മയിലിനെ തൃപ്തിപ്പെടുത്താന്‍ നൃത്തം ചെയ്തും മറ്റുമാണ് ആണ്‍മയില്‍ കാര്യത്തിലേക്ക് കടക്കുന്നത് .

 ഫോര്‍പ്ലേയുടെ പ്രാധാന്യത്തെക്കുറിച്ച് 'കാമസൂത്ര'യില്‍ വാത്സ്യായനന്‍ പ്രതിപാദിക്കുന്നുണ്ട് .
ചില പുരുഷന്മാര്‍ക്ക് ഉദ്ധാരണം നഷ്ടപ്പെടുന്നതിനു മുന്‍പ് 'പണി തീര്‍ക്കണം' എന്ന മനോഭാവമാണ് .

 സ്വന്തം സംതൃപ്തിയെക്കുറിച്ചേ അവര്‍ ചിന്തിക്കുന്നുള്ളൂ .

 രതിപൂര്‍വലീലകള്‍ വഴിയാണ് സ്ത്രീ സംഭോഗത്തിനായി തയ്യാറാകുന്നതെന്ന് അവര്‍ മനസ്സിലാക്കുന്നില്ല .

 മറ്റൊരു വലിയ ശതമാനത്തിന് രതിപൂര്‍വലീലയുടെ പ്രാധാന്യം തീരെ അറിയില്ല . 
ഇനിയൊരു വിഭാഗത്തിന്റെ ധാരണ സ്ത്രീയുടെ രഹസ്യഭാഗങ്ങള്‍ സ്പര്‍ശിച്ചാല്‍ അവരെ ഉണര്‍ത്താന്‍ കഴിയും എന്നാണ് .

 അതല്ല ശരീരത്തിന്റെ പല ഭാഗങ്ങളായിരിക്കും പല സ്ത്രീകള്‍ക്കും പുരുഷന്‍ സ്പര്‍ശിക്കുമ്പോള്‍ സുഖം പകരുന്നത് . 
കിടപ്പറയിലെ ലൈംഗികസൂചനയുള്ള സംഭാഷണം, സ്‌നേഹപ്രകടനം ഇവയൊക്കെ പ്രധാനമാണ് .

 ഭാര്യാഭര്‍ത്താക്കന്മാര്‍ക്കിടയില്‍ തുറന്ന് ചര്‍ച്ച ചെയ്യേണ്ട ഒന്നാണ് പരസ്പരമുള്ള ഇഷ്ടാനിഷ്ടങ്ങള്‍ .
രതിമൂര്‍ച്ഛ സ്ത്രീയിലും പുരുഷനിലും
പുരുഷന്മാരെ അപേക്ഷിച്ച് സ്ത്രീകള്‍ക്ക് ഒരു തവണ ബന്ധപ്പെടുമ്പോള്‍തന്നെ ഒന്നിലധികം തവണ രതിമൂര്‍ച്ഛ കൈവരിക്കാന്‍ കഴിയും .

 12 ശതമാനം സ്ത്രീകള്‍ മള്‍ട്ടി ഓര്‍ഗാസ്മിക് ആണ് .

 ഒരു രതിമൂര്‍ച്ഛയ്ക്കുശേഷം പുരുഷന് ഉദ്ധാരണത്തിന് വളരെ നീണ്ട സമയം എടുക്കും .

 പക്ഷേ, സ്ത്രീക്ക് വീണ്ടും ഉത്തേജനം നല്‍കിയാല്‍ രതിമൂര്‍ച്ഛ ആവര്‍ത്തിക്കും .

 സ്ത്രീകള്‍ക്ക് ജനിതകമായുള്ള സിദ്ധിയാണ് ഇത് .
സ്ത്രീയുടെ രതിമൂര്‍ച്ഛ പുരുഷന് തിരിച്ചറിയാന്‍ സാധിക്കില്ല .

 സ്ത്രീ പറയാതെ പുരുഷന് അത് മനസ്സിലാക്കാന്‍ പറ്റില്ല .

 പുരുഷന്റെ കാര്യത്തില്‍ രതിമൂര്‍ച്ഛയോടൊപ്പം സ്ഖലനം നടക്കുന്നതുപോലെ സ്ത്രീക്ക് രതിമൂര്‍ച്ഛക്കനുസൃതമായ ബാഹ്യമായ തെളിവുകള്‍ ഒന്നുമില്ല .

 സ്ത്രീകളിലെ രതിമൂര്‍ച്ഛ രണ്ടുതരത്തില്‍ ഉണ്ട് .

 Clitoral Orgasm, ഭഗശിശ്‌നികയുടെ ഉത്തേജനം വഴിയാണ് നടക്കുന്നതെങ്കില്‍ Vaginal Orgasm, യോനീനാളിയുടെ ഉത്തേജനം വഴി നടക്കുന്നു .

 എന്നാല്‍ വര്‍ഷങ്ങളായി വിവാഹിതരായിട്ടും ഒരു തവണപോലും രതിമൂര്‍ച്ഛ അനുഭവിക്കാത്ത സ്ത്രീകള്‍ ഉണ്ട് .
രതിമൂര്‍ച്ഛയുമായി ബന്ധപ്പെട്ട് നാലുതരംപ്രശ്‌നങ്ങളാണ് കണ്ടെത്തിയിട്ടുള്ളത് .

 1 .

 നേരത്തെ കൈവരുന്ന രതിമൂര്‍ച്ഛ, 2 .

 പ്രതീക്ഷിക്കുന്നതിലും വൈകി കൈവരുന്ന രതിമൂര്‍ച്ഛ, 3 .

 രതിസുഖം കുറഞ്ഞ രീതിയില്‍ അനുഭവപ്പെടുന്ന രതിമൂര്‍ച്ഛ, 4 .

 തീരെ സുഖം അനുഭവിക്കാത്ത തരത്തിലുള്ള അനുഭവം .
ആര്‍ത്തവവിരാമം ലൈംഗികതയോടുള്ള താല്പര്യം കുറയ്ക്കുമോ .
ഹോര്‍മോണ്‍ വ്യതിയാനങ്ങള്‍ കാരണം മെനോപ്പോസിലെത്തിയാല്‍ ലൂബ്രിക്കേഷന്‍ കുറയും .

 സംഭോഗം വേദനാജനകമായേക്കാം .

 ഏറ്റവും നല്ല ഉപായം ഫോര്‍പ്ലേക്കായി നല്ല സമയം ചെലവഴിക്കുക എന്നതാണ് .
ഗര്‍ഭനിരോധന ഗുളികകള്‍ ലൈംഗികതാല്പര്യം കുറയ്ക്കുമോ .
ഇല്ല .

 വാട്ടര്‍ റീടെന്‍ഷന്‍ (water retention) കാരണം ഗര്‍ഭനിരോധന ഗുളികകള്‍ ഉപയോഗിക്കുന്ന സ്ത്രീകള്‍ സ്വല്പം തടിച്ചു എന്നുവരാം .
ആര്‍ത്തവകാലത്തെ ലൈംഗീക ബന്ധം
ആര്‍ത്തവകാലത്തെ ലൈംഗികബന്ധം തികച്ചും സുരക്ഷിതമാണ് .

 പലര്‍ക്കും ആര്‍ത്തവകാലത്ത് താല്പര്യം അധികം തോന്നും .

 വിദേശികള്‍ യോനീഭാഗം വൃത്തിയാക്കാന്‍ ടിഷ്യൂപേപ്പര്‍ ഉപയോഗിക്കുന്നതുകൊണ്ട് അണുബാധയ്ക്കുള്ള സാധ്യത അധികമാണ് .

 പക്ഷേ, ഇന്ത്യയില്‍ വെള്ളംകൊണ്ട് വൃത്തിയാക്കുന്ന രീതിയായതുകൊണ്ട് ബന്ധപ്പെടുന്നതില്‍ ഒരു തെറ്റുമില്ല .

 ഗര്‍ഭം ധരിക്കാനുള്ള ചാന്‍സില്ല എന്നതും താല്പര്യം കൂട്ടും .

 പക്ഷേ, ആര്‍ത്തവരക്തത്തോട് അറപ്പില്ലാത്തവര്‍ക്ക് മാത്രം .
ലൈംഗീക ജീവിതവും സൗന്ദര്യവും
സൗന്ദര്യത്തിനേക്കാളും കിടപ്പറയില്‍ സ്ത്രീക്ക് എങ്ങനെ പുരുഷനെ വശീകരിക്കാനും ഉണര്‍ത്താനും തൃപ്തിപ്പെടുത്താനും കഴിയുന്നു എന്നതിനാണ് പ്രാധാന്യം .

 ബാഹ്യസൗന്ദര്യത്തിന്റെ പ്രാധാന്യവും ബാഹ്യമായേ ഉള്ളൂ .

 ദാമ്പത്യത്തിന്റെ ആദ്യനാളുകളില്‍ സൗന്ദര്യം പ്രധാനമായിരുന്നേക്കാം .
പക്ഷേ, ദീര്‍ഘകാലാടിസ്ഥാനത്തില്‍ കിടപ്പറയില്‍ ഇണകള്‍ അങ്ങോട്ടുമിങ്ങോട്ടും എങ്ങനെ പ്രതികരിക്കുന്നു, എത്രത്തോളം പരസ്പരം ഉത്തേജിപ്പിക്കുന്നു എന്നതാണ് പ്രധാനം .

  സൗന്ദര്യത്തിന്റെ കാര്യത്തില്‍ സ്ത്രീകള്‍ വളരെ സാധാരണക്കാരികള്‍ ആയിരിക്കും .

 പക്ഷേ, പുരുഷനെ തളച്ചിടാനുള്ള അവളുടെ കഴിവ് കിടപ്പറയിലാണ് .