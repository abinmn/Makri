                    
-----------------------------------                    

Domain: Women                    

Paper: Mathrubhumi                    

-----------------------------------                 

അര്‍ബുദബാധിതയാണ് എലീദ് പാറ്റേഴ്‌സണ്‍ എന്ന സ്‌കോട്ട്‌ലന്‍ഡ് സ്വദേശിനിയായ അഞ്ചുവയസ്സുകാരി .

 വളെര കുറച്ചു ദിവസങ്ങള്‍ മാത്രമേ അവള്‍ക്ക് ഇനി ഈ ഭൂമിയില്‍ അവശേഷിച്ചിട്ടുള്ളു എന്ന് ഡോക്ടര്‍മാര്‍ വിധിയെഴുതുകയും ചെയ്തിട്ടുണ്ട് .

 എന്നാല്‍ ഭൂമിയിലെ ജീവിതത്തോട് വിടപറയും മുമ്പ് നടപ്പാക്കണമെന്ന് അവള്‍ ആഗ്രഹിച്ച ചില കാര്യങ്ങളുണ്ടായിരുന്നു .
അവയെല്ലാം ഉള്‍പ്പെടുത്തി അവസാന ആഗ്രഹങ്ങളുടെ ഒരു പട്ടിക എലീദ് തയ്യാറാക്കുകയും ചെയ്തിരുന്നു .

 അതില്‍ ഏറ്റവും പ്രധാനമായ ഒന്നായിരുന്നു തന്റെ ഏറ്റവും അടുത്ത സുഹൃത്തായ ഹാരിസണുമായുള്ള അവളുടെ വിവാഹം .

 മരണം അരികിലെത്തിയ മകളുടെ ആഗ്രഹം സാധിച്ചു കൊടുക്കാന്‍ എലീദിന്റെ  മാതാപിതാക്കള്‍ തയ്യാറായി .
അങ്ങനെ എലീദ് വിവാഹിതയായി .

 വരനായി അവളുടെ ബെസ്റ്റ് ഫ്രണ്ട് ഹാരിസണും എത്തി .

 ന്യൂറോബ്ലാസ്‌റ്റോമാ കാന്‍സര്‍ ബാധിതയാണ് എലീദ .

 എലീദയുടെ സന്തോഷത്തിന് സാക്ഷികളാകാന്‍ നിരവധി ആളുകളാണ് വിവാഹച്ചടങ്ങിനെത്തിയത് .


എലീദും ഹാരിസണും


"ആദ്യമായാണ് അവന്‍ ഒരു വിവാഹത്തില്‍ പങ്കെടുക്കുന്നത് .

 അതുകൊണ്ടു തന്നെ കാര്യങ്ങളൊക്കെ അവന് ഏറെ പുതുതായിരുന്നു .

 വളരെ അടുത്ത സുഹൃത്തുക്കളായിരുന്നു അവര്‍ ഇരുവരും .

 അവളെ സംബന്ധിച്ചിടത്തോളം എത്ര പ്രാധാന്യമുള്ള ചടങ്ങാണ് ഇതെന്നും അവന് അറിയാം .

 അവള്‍ക്കായി എന്തൊക്ക ചെയ്യാന്‍ കഴിയുമോ അതെല്ലാം ചെയ്യാന്‍ അവന്‍ തയ്യാറുമാണ്"-ഹാരിസണിന്റെ അച്ഛന്‍ പറയുന്നു .
മുതിര്‍ന്ന സഹോദരനൊപ്പമാണ് വേദിയിലേക്ക് എലീദ് എത്തിയത് .

 സൂപ്പര്‍ഹീറോകളുടെയും രാജകുമാരിമാരുടെയും വേഷത്തിലാണ് ചിസ അതിഥികള്‍ എത്തിയത് .

 വികാരനിര്‍ഭരമായിരുന്നു വിവാഹത്തിനു ശേഷമുള്ള പരിപാടികള്‍ .
എലീദിന്റെ അമ്മ അവളുടെ ജീവിതം കഥാരൂപത്തില്‍ എഴുതിയിരുന്നു .

 ചടങ്ങിനെത്തിയ അതിഥികളില്‍ ഒരാള്‍ ആ കഥ വായിച്ചു .

 രാജകുമാരി എന്നായിരുന്നു കയില്‍ എലീദയെ അവര്‍ വിശേഷിപ്പിച്ചത് .

 അവളെ ബാധിച്ച അര്‍ബുദത്തെ ക്രൂരനായ രാക്ഷസന്‍ എന്നും .
എലീദയുടെ സഹോദരി സെറിസ് അവള്‍ക്കായി കവിത വായിച്ചു .

 അതിലെ വരികള്‍ ഇങ്ങനെയായിരുന്നു: - നാം വേര്‍പിരിഞ്ഞാലും ഞാനെന്നും നിന്നോടൊപ്പമുണ്ടായിരിക്കും .

 എന്നെന്നും ഏറ്റവും നല്ല സുഹൃത്തുക്കളായിരിക്കും എന്ന പ്രഖ്യാപനത്തിനു ശേഷം എലീദും ഹാരിസണും നൃത്തം ചെയ്യുകയും ചെയ്തു .