                    
-----------------------------------                    

Domain: Money                    

Paper: Mathrubhumi                    

-----------------------------------                 

ന്യൂഡല്‍ഹി: നിങ്ങള്‍ ആവശ്യപ്പെടുന്ന അത്ര പെട്രോള്‍ പമ്പുകള്‍ വാഹനങ്ങളില്‍ നിറക്കുന്നുണ്ടോ . 
പെട്രോള്‍ നിറയ്ക്കുന്ന യന്ത്രത്തിലെ ഡിസ്‌പ്ലെ മാത്രമാണ് നിങ്ങള്‍ നോക്കുക .

 അതിനുമപ്പുറം റിമോട്ട് കണ്‍ട്രോള്‍ ചിപ്പ് ഉപയോഗിച്ച് നിറയ്ക്കുന്ന അളവില്‍ കുറവ് വരുത്തുന്നതായി കണ്ടെത്തിയിരിക്കുന്നു 
ഉത്തര്‍പ്രദേശ് സ്‌പെഷല്‍ ടാസ്‌ക് ഫോഴ്‌സ് കഴിഞ്ഞ ദിവസം വിവിധ പെട്രോള്‍ പമ്പുകളില്‍ വ്യാപകമായി നടത്തിയ പരിശോധനയിലാണ് അതീവ രഹസ്യമായി ഉപഭോക്താവിനെ പറ്റിക്കുന്തായി കണ്ടെത്തിയത് . 

വെട്ടിപ്പ് ഇങ്ങനെ

പെട്രോള്‍ പമ്പിലെ മെഷിനിലുള്ള ഡിസ്‌പ്ലെ നോക്കിയാല്‍ തട്ടിപ്പ് അറിയാന്‍ കഴിയില്ല
ഇന്ധനം നിറയ്ക്കാനുപയോഗിക്കുന്ന യന്ത്രത്തില്‍ രഹസ്യമായി ചിപ്പ് സ്ഥാപിക്കുന്നു .

 ഇതിലൂടെ പെട്രോളിന്റെ അളവില്‍ അഞ്ച് മുതല്‍ പത്ത് വരെ കുറവുവരുത്താന്‍ കഴിയുന്നു .
വയറുമായി ചിപ്പ് ബന്ധിപ്പിച്ചിട്ടുണ്ടാകും .

 നിങ്ങള്‍ ഒരു ലിറ്റര്‍ പെട്രോളാണ് വാങ്ങുന്നതെങ്കില്‍ 940 മില്ലീലിറ്റര്‍ മാത്രമാണ് ലഭിക്കുക . 
ചിപ്പിനായി മുടക്കേണ്ടത് 3000 രൂപ മാത്രം .
പെട്രോള്‍ പമ്പുകളില്‍ വ്യാപകമായി ചിപ്പ് ഉപയോഗിക്കുന്നുണ്ടെന്നാണ് ഉത്തര്‍പ്രദേശ് സ്‌പെഷല്‍ ടാസ്‌ക് ഫോഴ്‌സിന്റെ കണ്ടെത്തല്‍ .

 ഇതിലൂടെ പ്രതിമാസം 14 ലക്ഷം രൂപവരെ പമ്പുകള്‍ ലാഭിക്കുന്നുണ്ടെന്നും ടാസ്‌ക് ഫോഴ്‌സ് പറയുന്നു .