                    
-----------------------------------                    

Domain: Women                    

Paper: Deshabhimani                    

-----------------------------------                 
കിടയറ്റ ഫെമിനിസ്റ്റ് ക്ളാസിക്  പുസ്തകങ്ങളിലൊന്നാണ് ജെര്‍മെന്‍ ഗ്രീറിന്റെ 'The Female Eunuch ' .

 സ്തുതിയും നിന്ദയും ഏറെ ഏല്‍ക്കേണ്ടി വന്ന ആ      പുസ്തകത്തെയും അതിന്റെ കര്‍ത്താവിനെയും പരിചയപ്പെടുത്തുന്നു .

 The Female Eunuch  (പെണ്‍ നപുംസകം) വെളിച്ചത്തുവന്നിട്ട് അരനൂറ്റാണ്ട്  തികയാന്‍  അഞ്ചു വര്‍ഷം ബാക്കി .

 ആ ഗംഭീര രചന നിര്‍വഹിച്ച ജെര്‍മെന്‍  ഗ്രീര്‍ എന്ന ഓസ്ട്രേലിയന്‍ അക്കാദമിക്കിന് വയസ്സ് എഴുപത്താറ് .

 1970 ലാണ്  മുന്‍ചൊന്ന, പ്രഹരശേഷി കലശലായുള്ള, പുസ്തകത്തിന്റെ ഔപചാരികമായ അരങ്ങേറ്റം  ലണ്ടനില്‍ നടന്നത് .

 കോപ്പികള്‍ പെട്ടെന്നു വിറ്റഴിഞ്ഞു .

 ഒരുപാട്  പതിപ്പുകള്‍ ആവശ്യമായിവന്നു .

 മിക്ക യൂറോപ്യന്‍ ഭാഷകളിലേക്കും ഇത്  കാലവിളംബമെന്യേ വിവര്‍ത്തനം ചെയ്യപ്പെട്ടു .

 അങ്കംവെട്ടാനൊരുങ്ങിയെത്തിയ ഈ  പെണ്‍കൊടിയുടെ കൈയ്യിന് മൈലാഞ്ചി വേണ്ടിവരില്ലെന്ന് പാതപ്പള്ള യില്‍  പുച്ഛച്ചിരിയോടെ നിന്നിരുന്ന പുരുഷ സൂകരങ്ങള്‍ക്ക് ബോധ്യമായി .

  താടിയില്ലാത്ത ഈയമ്മയെ സ്വല്‍പം പേടിക്കുന്നത് എന്തുകൊണ്ടും നല്ലതാണ് എന്ന്  തല്‍പരകക്ഷികള്‍ മനസ്സിലാക്കി .

 'The Female Eunuch ' എന്ന കിടയറ്റ ഫെമിനിസ്റ്റ് ക്ളാസിക്കിന്റെ പ്രഭാവം  ഇന്നും സ്ത്രീപക്ഷ വിചാരങ്ങളില്‍ പ്രകടമത്രെ .

 ഈ പുസ്തകത്തെ  ഉന്തിമാറ്റിക്കൊണ്ട്, പെണ്‍വിമോചന വേദാന്ത ത്തിന്, ജന്‍ഡര്‍ സംവാദത്തിന്  മുന്നോട്ടുപോവുക സാധ്യമല്ല .

 സിമണ്‍ ദി ബൊവെയുടെ `The Second Sex'  നോടും  കേറ്റ്മില്ലെറ്റിന്റെ Sexual Politics' ' നോടും ബെറ്റി ഫ്രീഡന്റെ `The Feminine Mystique' നോടും ചേര്‍ത്തുനിര്‍ത്തിക്കൊണ്ടാവും ജന്‍ഡര്‍  സമത്വത്തെ പൂര്‍ണ മനസ്സോടെ അംഗീകരിക്കാന്‍ ശീലിക്കുന്ന      പുത്തന്‍തലമുറ ഈ  വിലപ്പെട്ട ടെക്സ്റ്റ്        വായിക്കുക .`The change Daddy',' We hardly knew you', `The Boy', `The whole  woman', `Jump up and Shekespeare's wife', 'The Mad woman's under clothes', `Shakespeare: A Very short Introduction'  എന്നീ കനമുള്ള പുസ്തകങ്ങള്‍ വഴിയെ  വന്നു .

 ഫെമിനിസ്റ്റ് ആക്ടിവിസവും സാഹിത്യസിദ്ധാന്ത വിചാരവും  ഒന്നിച്ചുകൊണ്ടുപോകുന്ന ജെര്‍മെന്‍ ഗ്രീര്‍ എപ്പോഴും നടക്കുന്നത്  ഒറ്റയ്ക്കാണ് .

 ആണ്‍സമൂഹത്തിന് അത്യന്തം അരോചകവും പെണ്‍സമൂഹത്തിന് അങ്ങേയറ്റം അപകടകരമെന്നു  തോന്നുന്നതുമായ കറുത്ത സത്യങ്ങള്‍: അവയാണ് ജെര്‍മെന്‍ ഗ്രീര്‍  പുരപ്പുറത്തു കയറി വിളിച്ചുപറഞ്ഞുകൊണ്ടിരുന്നത് .

 അവരുടെ വാ മൂടിക്കെട്ടാന്‍  എസ്റ്റാബ്ളിഷ്മെന്റ് നടത്തിയ ഗൂഢാലോചനകളൊന്നും വിലപ്പോയില്ല .

 അവരുടെ  പ്രഖ്യാതമായ ഒരു പ്രസ്താവമുണ്ട് .

 ` Women have very little idea of how much men hate them''  (ആണുങ്ങള്‍ അവരെ എത്രമാത്രം  വെറുക്കുന്നുവെന്നതിനെക്കുറിച്ച് പെണ്ണുങ്ങള്‍ക്ക് ഒരു ധാരണയുമില്ല) .

 തേനേ,  പാലേ, പൂന്തിങ്കളേ, പച്ചപ്പനന്തത്തേ, എന്നൊക്കെ ആണുങ്ങള്‍  കൊഞ്ചിക്കുമ്പോള്‍ പെണ്ണറിയുന്നില്ല അവന്റെ 'നെഞ്ചില്‍ കിഞ്ചില്‍ക്കിടക്കും  കൊടിയ കുടിലത'യെക്കുറിച്ച് .

 വീട്ടമ്മ, ഗൃഹേശി, കുടുംബനാഥയെന്നു  വ്യവഹരിക്കപ്പെടുന്നവര്‍ വാസ്തവ ത്തില്‍ ആരാണ് .

 ഗ്രീര്‍ തറപ്പിച്ചു  പറയുന്നു .''The housewife is an unpaid employee in her husband's house in return for the security of being a permanent employee'' (വീട്ടമ്മ തന്റെ  ഭര്‍ത്താവിന്റെ വീട്ടില്‍ കൂലിയില്ലാത്ത വേലക്കാരിയാകുന്നു .

 ഒരു സ്ഥിരം  ജോലിക്കാരി എന്ന സുരക്ഷിതത്വത്തിനുവേണ്ടിയാണ് അവള്‍ ശമ്പളമില്ലാതെ  പണിയെടുക്കുന്നത്) .

 ഗ്രീര്‍ എടുത്തുകാട്ടിയ മറ്റൊരു വാസ്തവമുണ്ട് .

 ``All societies on the verge of death are masculine .

 A society can survive with only  one man; no society will survive a shortage of  women'' .

 (എല്ലാ   മരണോന്മുഖ സമൂഹങ്ങളും പുരുഷപരമാകുന്നു .

 ഒരു ആണ്‍ മതി ഒരു സമൂഹത്തിനു  നിലനില്‍ക്കാന്‍ .

 എന്നാല്‍ പെണ്ണുങ്ങളുടെ കുറവുള്ള ഒരു സമൂഹത്തിന്  നിലനില്‍പ്പില്ല, അതിജീവനമില്ല) .

 ഇംഗ്ളീഷ് സമൂഹത്തെപ്പറ്റി അവര്‍ നടത്തിയ  അവലോകനവും ആംഗ്ളോസാക്സണ്‍ അലംഭാവത്തെ പിടിച്ചുകുലുക്കി .

 ഗ്രീര്‍ പറഞ്ഞു:''English culture is  basically homo sexual in the sense that the men only really care about other  men''' .

 (ഇംഗ്ളീഷ് സംസ്കാരമെന്നത്  അടിസ്ഥാനപരമായി സ്വവര്‍ഗ കേന്ദ്രിതമാകുന്നു .

 ആണുങ്ങള്‍ മറ്റ്  ആണുങ്ങളെക്കുറിച്ച് മാത്രമെ ആലോചിക്കുന്നുള്ളൂ എന്ന അര്‍ഥത്തില്‍) .

 ഈ സ്ത്രീ മൈക്കിനു മുമ്പിലെത്തുമ്പോള്‍, പേന കൈയ്യിലെടുക്കുമ്പോള്‍ പലരും  പേടിക്കുന്നത് അവരുടെ പ്രസ്താവങ്ങളിലെ സത്യസന്ധതയെയാണ് .

  വെണ്ണ പുരട്ടിയ  വാക്ക് അവരുടെ വായില്‍നിന്നു വരില്ല .

 വരുന്ന വാക്കിന് കരിങ്കല്‍ച്ചീളിന്റെ  മൂര്‍ച്ചയാണ് .

 കൊള്ളുന്നേടത്ത് തോലു പൊട്ടും, ചോര കിനിയും .

 മുറിവു  ണങ്ങിയാലും ദീര്‍ഘകാലം നീറ്റല്‍ നില്‍ക്കും .

 ആരാണീ മഹിഷാസുര മര്‍ദിനി .

 എന്താണവര്‍ ചെയ്തത് .

 നമുക്കൊരു സാമാന്യാവലോകനമാവാമെന്നു തോന്നുന്നു .

  നേരത്തെ പറഞ്ഞുവല്ലോ ജെര്‍മെന്‍ ഗ്രീര്‍ ക്യാങ്ഗരുവിന്റെ നാട്ടില്‍നിന്നാണ്  വരുന്നത് .

 1939ല്‍ മെല്‍ബേണിലാണ് ജനനം .

 അച്ഛന്‍ റെജിനാള്‍ഡ് ഗ്രീര്‍, അമ്മ  പെഗ്ഗി .ഒരു കോണ്‍വെന്റിലായിരുന്നു ആദ്യകാല വിദ്യാഭ്യാസം .

 പിന്നീട്  സ്കോളര്‍ഷിപ്പിന്റെ ബലത്തില്‍ മെല്‍ബേണ്‍ യൂണിവേഴ്സിറ്റിയില്‍  ഉപരിപഠനത്തിനെത്തി .

 വീട്ടുകാരുമായി തെറ്റിപ്പിരിഞ്ഞ ജെര്‍മെന്‍ പിന്നീട്  കുടുംബത്തിലേക്ക് മടങ്ങുകയുണ്ടായില്ല .

 സ്വന്തംകാലില്‍ ഉറച്ചുനിന്നുകൊണ്ടാണ്  അവരെല്ലാം നേടിയത് .

  മെല്‍ബേണ്‍ യൂണിവേഴ്സിറ്റിയില്‍നിന്ന് ജെര്‍മെന്‍ ഗ്രീര്‍ ബിരുദമെടുത്തു .

  ഇംഗ്ളീഷ് സാഹിത്യത്തിലും  ഫ്രഞ്ചുസാഹിത്യത്തിലും .

 അവിടന്ന് അവര്‍  സിഡ്നിയിലേക്ക് നീങ്ങി .

 അവിടെ ചില അനാര്‍ക്കിസ്റ്റ് ഗ്രൂപ്പുകള്‍  അക്കാലത്ത് സജീവമായിരുന്നു .

 ബുദ്ധിജീവികളുടെ കൂട്ടായ്മകള്‍ .

 അവരുടെ  പ്രവര്‍ത്തന ങ്ങളുമായി സഹകരിക്കാനാണ് ഗ്രീറിനു തോന്നിയത് .

 രാഷ്ട്രീയ  വിദ്യാഭ്യാസം ആ കളരിയിലാണ് നടന്നത് .

 വിചാരധാരയില്‍ ഗ്രീര്‍ ഒരു റാഡിക്കലായി  മാറി .

 മാര്‍ക്സിസ്റ്റ് ചിന്തകളോടും അവര്‍ അടുത്തു .

 അനാര്‍ക്കിസവും  മാര്‍ക്സിസവും തമ്മില്‍ അടിസ്ഥാനപരമായ വ്യത്യാസമുണ്ടെന്ന്,  വിരുദ്ധതയുണ്ടെന്ന് ഗ്രീര്‍ തിരിച്ചറിഞ്ഞു .

 മാര്‍ക്സിസം പ്രത്യയശാസ്ത്രത്തെ  മുഖ്യമായിക്കണ്ടു; എന്നാല്‍ അനാര്‍ക്കിസ്റ്റുകള്‍ എല്ലാ ആശയശാസ്ത്ര  ങ്ങളെയും ബന്ധനങ്ങളായാണ്, സ്ഥാപനങ്ങളായാണ് വീക്ഷിച്ചത് .

 താനെവിടെ  നില്‍ക്കണമെന്ന കാര്യത്തില്‍ ഈ ചെറുപ്പക്കാരിക്ക്  നല്ല  തീര്‍ച്ചയില്ലായിരുന്നു .

  എം എ ഡിഗ്രിക്കുവേണ്ടി തീസിസ് തയ്യാറാക്കുന്ന കാലത്ത് ഗ്രീര്‍ സിഡ്നി  യൂണിവേഴ്സിറ്റിയില്‍ ഒരു ടീച്ചിങ് ജോലി ചെയ്തിരുന്നു .

 ഇംഗ്ളീഷായിരുന്നു  പഠിപ്പിച്ചിരുന്നത് .

 `The development of Byron's satiric mode' ' എന്ന അവരുടെ  ഗവേഷണ പ്രബന്ധമാണ് ഗ്രീറിനു ബ്രിട്ടനിലെ കേംബ്രിഡ്ജ്  യൂണിവേഴ്സിറ്റിയിലേക്ക് ഒരു സ്കോളര്‍ഷിപ്പ് സമ്പാദിച്ചുകൊടുത്തത് .

 ന്യൂഹാം  വിമന്‍സ് കോളേജില്‍ പ്രവേശനം കിട്ടി .

 ഷേക്സ്പിയറിലായിരുന്നു റിസര്‍ച്ച് .

  1947ല്‍ ഡോക്ടറേറ്റ് നേടിയപ്പോള്‍ നല്ലൊരു അക്കാദമിക് ജീവിതത്തിലേക്ക് വഴി  തുറന്നുകിട്ടി .warwick (വാറിക് എന്ന് ഉച്ചാരണം) യൂണിവേഴ്സിറ്റിയില്‍  ലെക്ചററാവാന്‍ വിശേഷിച്ചു പ്രയാസമൊന്നുമുണ്ടായില്ല .

 തന്നെ ലോകശ്രദ്ധയിലും  വിവാദങ്ങളുടെ ചുഴികളിലുമെത്തിച്ച കനപ്പെട്ട പുസ്തകം `The Female Eunuch''  ഗ്രീര്‍ രചിച്ചത് വാറിക്കില്‍ അധ്യാപനം നടത്തുമ്പോഴാണ് .ഫെമിനിസത്തിന്റെ  രണ്ടാം വേലിയേറ്റ കാലത്തെ ഏറ്റവും മുഖ്യമായ ആശയപാഠങ്ങളിലൊന്നായി ഈ പുസ്തകം  അംഗീകരിക്കപ്പെട്ടു .

 ലൈംഗികമായ സ്വാതന്ത്യ്രം Sexual Liberty   ഉറപ്പാവുമ്പോള്‍ മാത്രമെ സ്ത്രീ യഥാര്‍ഥത്തില്‍ മോചിതയാവുന്നുള്ളു എന്നതാണ്  ഗ്രീറിന്റെ തീസിസ് .

 സാമ്പ്രദായിക കുടുംബവ്യവസ്ഥ, ഗാര്‍ഹിക ജീവിതം,  പെണ്ണിനെ പലതരത്തില്‍ അടിച്ചമര്‍ത്തുന്നു .

 സാമൂഹ്യമായി, സാമ്പത്തികമായി,  രാഷ്ട്രീയമായി, അപകടകരമാംവിധം അവളുടെ ലൈംഗികതയെ (sexuality)  ആണാധിപത്യം  അമര്‍ച്ച ചെയ്യുന്നു .

 ലൈംഗിക ത്വരകളുള്ള  ജീവികളാണ് സ്ത്രീകളുമെന്ന  സത്യത്തെ മറച്ചുപിടിക്കാനാണ് സമൂഹം ശ്രമിക്കുന്നത് .

 ശക്തിമത്തായ  പ്രതിസ്പന്ദങ്ങള്‍ പെണ്ണിനു പാടില്ലെന്നത് ഒരു പാരമ്പര്യമായി .

 അവള്‍  ആണിനെക്കാള്‍ ഗ്രേഡ് കുറഞ്ഞ സൃഷ്ടിയാണ് .

 കീഴ്പ്പെടാന്‍  വിധിക്കപ്പെട്ടവളാണ്, ഉറക്കെ ശബ്ദിക്കാന്‍ അവകാശമില്ലാത്തവളാണ്,  വഴങ്ങിക്കൊടുക്കലാണ് (submission) കുലീനത എന്നീ ധാരണകള്‍ ചെറുപ്പം മുതലേ  സ്ത്രീയില്‍ അടിച്ചേല്‍പ്പിക്കുന്ന പുരുഷാധിപത്യത്തിന്റെ അതിസമര്‍ഥമായ  രീതികളേയും തന്ത്രങ്ങളേയും തുറന്നുകാട്ടുകയാണ് ഗ്രീര്‍ ചെയ്യുന്നത് .

 താന്‍  സംഭോഗമാഗ്രഹിക്കുന്നുവെന്നു ആണിന് ഉറക്കെപ്പറയാം .

 പെണ്ണിന് അക്കാര്യം  പറയാന്‍ പാടില്ല .

 അത് സംസ്കാരവിരുദ്ധം; സദാചാരനിഷേധം .

 ആര്‍ത്തികളെ,  ദാഹങ്ങളെ, ലൈംഗിക പ്രേരണകളെ തുറന്നു പ്രഖ്യാപിക്കാന്‍ സ്ത്രീക്കു  സാധിക്കുന്ന സമയത്ത് മാത്രമെ അവളുടെ സ്വത്വവികാസം, മോചനം സാധ്യമാവൂ .

  ഗ്രീര്‍ ഇങ്ങനെ എഴുതി: ``Women have somehow been separated from their libido, from their faculty of desire, from their sexuality .

 They've become suspicious about it'' .

  .

 (പെണ്ണുങ്ങള്‍ എങ്ങനെയോ അവരുടെ  കാമവാസനയില്‍നിന്ന് വേര്‍തിരിക്കപ്പെടുന്നു; അവരുടെ തൃഷ്ണയുടെ  പ്രാഭവത്തില്‍നിന്ന്, അവരുടെ ലൈംഗികതയില്‍നിന്ന് .

 അതിനെ അവര്‍  സംശയത്തോടെയാണ് വീക്ഷിക്കുന്നത്) .

 വൃഷണച്ഛേദം സംഭവിച്ച (Castration)  വീട്ടുമൃഗത്തിന്റെ അവസ്ഥയിലേക്ക് ആണ്‍കോയ്മ പെണ്ണിനെ തള്ളിമാറ്റുന്നു .

 ഈ  നില അട്ടിമറിക്കപ്പെട ണമെന്നാണ് ഗ്രീറിന്റെ വാദം .

  ഗ്രീര്‍ തന്റെ വിപ്ളവതീക്ഷ്ണമായ കാഴ്ചപ്പാടുകളെ നിര്‍ഭയമായും  സയുക്തികമായുമാണ് പൊതുജനസമക്ഷം അവതരിപ്പിച്ചത് .

 അവരുടെ ആഖ്യാനശൈലിയില്‍ ഒരു  വളച്ചുകെട്ടുമുണ്ടായിരുന്നില്ല .

 അത് മര്‍മഭേദിയായിരുന്നു,  സത്യസന്ധമായിരുന്നു, സദാചാരികളുടെ കണ്ണില്‍ സഭ്യേതരമായിരുന്നു .

 ജന്‍ഡര്‍  അസമത്വത്തെക്കുറിച്ച് ഒരു രാഷ്ട്രീയ സംവാദം ഉടന്‍ വേണമെന്നു വിചാരിക്കുന്ന  സ്ത്രീകളുടെ ഒരു വലിയ സദസ്സിനോടാണ് ജെര്‍മെന്‍ ഗ്രീര്‍ ആവശ്യമില്ലാത്ത  മുഖവുരകള്‍ ഒഴിവാക്കിക്കൊണ്ട് മാര്‍ദവലേശമെന്യേ സംസാരിച്ചത് .

 തന്റെ  ശരീരത്തോടും തന്റെ ദാഹങ്ങളോടും നീതിപുലര്‍ത്താന്‍ തയ്യാറാവുന്ന സ്ത്രീക്ക്  ഒരു പുതിയ  വൊക്കാബുലറിയുടെ  പദസഞ്ചയത്തിന്റെ  അത്യാവശ്യമുണ്ടെന്നു  ചൂണ്ടിക്കാട്ടിയത് ഗ്രീര്‍ ആണ് .

 ബൂര്‍ഷ്വാ പരിപ്രേക്ഷ്യങ്ങളുടെ,  സാമ്പ്രദായിക ലൈംഗിക വ്യാകരണത്തിന്റെ പൊളിച്ചെഴുത്ത് അവര്‍ ആവശ്യപ്പെട്ടു .

  തന്തവാഴ്ച സമൂഹത്തിന്റെ നിഷ്ഠുരവും നീതിനിഷേധപരവുമായ സാമൂഹ്യധര്‍മശാസ്ത്രം,  സബര്‍ബന്‍ (പ്രാന്തനഗര)സംസ്കാരം അണുകുടുംബം എന്നിവയൊക്കെ ഈ എഴുത്തുകാരി  വിചാരണ ചെയ്യുന്നുണ്ട് .

 നേരത്തെ പറഞ്ഞതുപോലെ പെണ്ണിന്റെ sexual repression   (ലൈംഗികമായ അടിച്ചമര്‍ത്തല്‍) തന്നെയാണ് കാതലായ സംവാദമേഖല .

 ഗ്രീറിന്റേത്  തുറന്ന ഫെമിനിസ്റ്റ് വിശ്ളേഷണമാകുന്നു .

 ഒരു ക്ഷമാപണവും അവര്‍  നടത്തുന്നില്ല .

 വര്‍ത്തമാന പരിസരങ്ങളില്‍ സ്ത്രീക്ക് സ്വന്തം സ്വത്വം  കൈമോശം  വന്നിരിക്കുന്നു, അവള്‍ ഒരു നപുംസകമായി (eunuch) മാറുന്നു എന്ന്  വെറുതെ പറയുകയല്ല, തക്കതായ തെളിവുകളോടെ, ഉദാഹരണങ്ങളോടെ, സ്ഥാപിക്കുകയാണ്  ഗ്രീര്‍ ചെയ്യുന്നത് .

 ആശയസംവാദത്തിന്റെ വിപുലമായ ഒരു പ്ളാറ്റ്ഫോം അവര്‍  തുറന്നിടുന്നു .

 തുടര്‍ന്നുണ്ടായ അഭിപ്രായ കലാപങ്ങളില്‍ ഫെമിനിസ്റ്റുകളും  സൈദ്ധാന്തികരും മാത്രമല്ല ആയിരക്കണക്കിന് സാധാരണ വായനക്കാരും  പങ്കെടുത്തുവെന്നത് എടുത്തുപറയേണ്ട കാര്യമാണ് .

 പുസ്തക ത്തിന്റെpolemical character (താര്‍ക്കിക സ്വഭാവം) അതിന്റെ ഉപരിപ്ളവമല്ലാത്ത, വായനയെ  അവിസ്മരണീയമായ ഒരു അനുഭവമാക്കി മാറ്റുന്നുണ്ട് .ഈ പുസ്തകത്തെ  ആസ്വാദ്യമാക്കിച്ചെയ്യുന്ന ഒരു ഘടകമുണ്ട് .

 ഗ്രീറിന്റെ നൈസര്‍ഗിക നര്‍മം,  പരിഹാസോക്തി, കുസൃതി കലര്‍ന്ന നിരീക്ഷണം .

 ഇത്തരം ഗൌരവപൂര്‍ണമായ പാഠങ്ങളുടെ  പൊതുസ്വഭാവമായ മസിലുപിടിത്തം, ''The  Female Eunuch'' ല്‍ തെല്ലുമില്ല .

  കൈകാര്യം ചെയ്യുന്ന വിഷയങ്ങളുടെ ഗരിമയെ എഴുത്തുകാരിയുടെ നര്‍മനിവേദനം  ഒട്ടും ബാധിക്കുന്നില്ലതാനും .

 Body (ശരീരം), Soul (ആത്മാവ്), Love  (പ്രണയം) Hate (വിദ്വേഷം) എന്നൊരു അധ്യായം ഈ പുസ്തകത്തിലുണ്ട് .

 അതില്‍  എഴുത്തുകാരി താന്‍ (self) എന്നതിനെക്കുറിച്ചുള്ള പെണ്‍ബോധത്തിന്റെ  ചരിത്രപരമായ നിര്‍വചനങ്ങളെ വിമര്‍ശനാത്മകമായി പരിശോധിക്കാനാണ്  ശ്രമിക്കുന്നത് .

 `female' normality (പെണ്‍ സാധാരണത) എന്ന സങ്കല്‍പവും  ആധുനിക ഉപഭോക്തൃ സംസ്കാരവും വിസ്തരിക്കപ്പെടുന്നു .

 സിഗ്മണ്ട് ഫ്രോയ്ഡിന്റെ  സിദ്ധാന്തങ്ങളേയും കണ്ടെത്തലുകളേയും ഒട്ടും ബഹുമാനമില്ലാതെയാണ് അവര്‍  പരിശോധിക്കുന്നത് .

 സിമണ്‍ ദി ബൊവെയുടെ `The second sex'' ഗ്രീര്‍ നിഗമന  ങ്ങളെ കാര്യമായി സ്വാധീനിച്ചിട്ടുണ്ടെന്നത് വ്യക്തം .

 ഏറെ ശ്രദ്ധേയമായ ഒരു  നിരീക്ഷണം /പ്രസ്താവം അവര്‍ നടത്തുന്നു .

 ``The world has lost its soul and I my sex'' (ലോകം അതിന്റെ ആത്മാവിനെ നഷ്ടപ്പെടുത്തിയിരിക്കുന്നു .

 ഞാന്‍ എന്റെ  ലിംഗവ്യത്യസ്തതയേയും) .പരിവര്‍ത്തനങ്ങള്‍ സംഭവിക്കുന്നത് പരിണാമത്തിലൂടെയല്ല,  വിപ്ളവത്തിലൂടെയാണെന്ന് ജെര്‍മെന്‍ ഗ്രീര്‍ തറപ്പിച്ചുപറയുന്നുണ്ട് .

 (`Not through  evolution, but through revolution'') .

 സ്ത്രീ അവളുടെ ശരീരത്തെ  തിരിച്ചറിയണം .

 സ്വന്തം ആര്‍ത്തവ രക്തത്തിന്റെ രുചി അവളറിയണമെന്ന  ഞെട്ടിപ്പിക്കുന്ന പ്രസ്താവവും ഗ്രീര്‍ നടത്തുന്നുണ്ട് .

 Virginity  /കന്യാത്വം എന്നു വാഴ്ത്തപ്പെടുന്ന സങ്കല്‍പത്തെ അവര്‍ നിരാകരിക്കുന്നു .Monogamy  (ഏകപത്നി/ഏകഭര്‍തൃവൃതം) അവര്‍ അംഗീകരിക്കുന്നില്ല .

 ഈ  പ്രാമാണികഗ്രന്ഥത്തിന്റെ അവസാന ഭാഗത്തിനു ഗ്രീര്‍ സമുചിതമായ ഒരു പേരാണ്  നല്‍കിയത് .

 `Revolution'' .

 വിപ്ളവ സ്വഭാവമുള്ള സര്‍ഗാത്മകമായ സ്ത്രീ വിമോചന  പ്രസ്ഥാനം 1970 കളില്‍ പൊങ്ങിവരികയായിരുന്നു .

 അതിന്റെ വീര്യവത്തായ  മാനിഫെസ്റ്റോ ആയി ഈ പുസ്തകത്തെ കാണുന്നതില്‍ ഒരു തെറ്റുമില്ല .

 കയ്പേറിയ  വാസ്തവങ്ങളെയാണ് ഗ്രീര്‍ ഈ  കൃതിയില്‍ ആകാവുന്നത്ര ശക്തിയോടെ  അവതരിപ്പിക്കുന്നത് .

 ആണ് പെണ്ണിനെ വെറുക്കുന്നു .

 പക്ഷേ പെണ്ണ് അത്  മനസ്സിലാക്കുന്നില്ല .

 മാത്രമല്ല സ്വയം വെറുക്കാന്‍ അവള്‍ ശീലിക്കുകയും  ചെയ്യുന്നു .

 ഇത്തരത്തില്‍ തുറന്നടിക്കാന്‍ ഈ എഴുത്തുകാരിക്കേ കഴിയൂ .

  അതേസമയം വലിയ ഒച്ചപ്പാടുണ്ടാക്കിയ Burn the bra' പ്രസ്ഥാനം (മുലക്കച്ച  ചുട്ടെരിക്കുക) നിഷേധാത്മകമാണെന്നും അതിനു താല്‍ക്കാലിക തരംഗങ്ങള്‍ മാത്രമെ  സൃഷ്ടിക്കാന്‍ കഴിയൂ എന്നും ജെര്‍മെന്‍  ഗ്രീര്‍ അഭിപ്രായപ്പെട്ടു .1989ല്‍ തന്റെ ഇരുപതുകൊല്ലം മുമ്പെഴുതിയ പുസ്തകത്തിന്റെ ആഘാതത്തെ  തീര്‍ത്തും വസ്തുനിഷ്ഠമായി ഗ്രീര്‍ പരിശോധിക്കുകയുണ്ടായി .

 യൂറോപ്പില്‍  കമ്യൂണിസത്തിനുണ്ടായ തകര്‍ച്ച സ്ത്രീമോചന മുന്നേറ്റങ്ങളെ പിറകോട്ടു  പിടിച്ചുവലിച്ചുവെന്നു അവര്‍ ചൂണ്ടിക്കാട്ടുന്നു .

 കോര്‍പറേറ്റ്  ക്യാപ്പിറ്റലിസത്തിന്റെ  ആസുരമായ വളര്‍ച്ചക്ക് തടയിടാന്‍ ആരുമില്ലെന്ന  അവസ്ഥ വന്നു .

 കണ്‍സ്യൂമര്‍ സമൂഹസംവിധാനത്തിന്റെ ഭാഗമായി സ്ത്രീ ഒതുങ്ങി .

  സമരങ്ങളിലൂടെ നേടിയതെല്ലാം നഷ്ടപ്പെട്ടു .

 പെണ്ണിനു നാവില്ലാതായി .

 അവരെഴുതി:  '''The freedom I pleaded for twenty years ago was freedom to be a person with dignity, integrity, nobility, passion,  pride that `Constitute' personhood .  Freedom to run, Shout , talk loudly and sit with your knees apart .

 Freedom to know and love the earth, and all that swims, lies and crawls upon it .

 Most of the women in the world are still afraid, still hungry .

