                    
-----------------------------------                    

Domain: Women                    

Paper: Deshabhimani                    

-----------------------------------                 
സമൂഹത്തിന്റെ മാനസികമായ ആവശ്യങ്ങളെ തൃപ്തിപ്പെടുത്തുന്നത്  എപ്പോഴും ഹൃദയത്തിൽ ദൈവത്തിന്റെ കയ്യൊപ്പുള്ള കലാകാരന്മാരും  എഴുത്തുകാരുമാണ് .

 എന്നാൽ ഇന്നും അല്ലലില്ലാത്തൊരു ജീവിതം കലയും സാഹിത്യവും  അവർക്ക് സമ്മാനിക്കുന്നു എന്ന് പറഞ്ഞു കൂടാ .

 സിനിമയുടെ ലോകമാകട്ടെ തികച്ചും വ്യത്യസ്തമാണ് .

 സിനിമ ഒരു വ്യവസായമാണ് .

 സമൂഹത്തെ മുന്നോട്ടു നയിക്കുക എന്ന കലാപരമായ ബാധ്യതയൊക്കെ മാറ്റി നിർത്തി  വ്യവസായത്തിന്റെ ചൂഷകഭാവമാണ് സിനിമ കൈക്കൊണ്ടിട്ടുള്ളത് .

 ഏതൊരുവൻ  വ്യവസായത്തെയും പോലെ കള്ളപ്പണം, അധോലോകം, ഭരണകൂടം, അധികാരം ഇവയെല്ലാം ഈ  വ്യവസായത്തോട് കൈകോർക്കുന്നുമുണ്ട് .
സിനിമ ആണധികാരത്തിന്റെ രാഷ്ട്രീയമാണ് കാഴ്ചവയ്ക്കുന്നത് .

 സിനിമയ്ക്കു  പിന്നിലും വെള്ളിത്തിരയിലും ഈ വ്യവസായത്തിൽ പ്രവർത്തിക്കുന്ന തൊഴിലാളികൾ വമ്പൻ താര നിരയെ ഒഴിവാക്കിയാൽ ഇരുനൂറിലധികം തരത്തിലുള്ള  തൊഴിലുകളിലേർപ്പെടുന്നവരും ഏതൊരു ഇന്ത്യൻ തൊഴിലാളിയെയും പോലെ മിനിമം കൂലി  പോലും ലഭിക്കാത്തവരുമാണ്(എക്സ്ട്രാ നടീനടന്മാർ ലൈറ്റ് ബോയ്, സാങ്കേതിക  തൊഴിലാളികൾ തുടങ്ങിയവർ) .

 ഇവിടെയും സ്ത്രീ തൊഴിലാളികൾ ഇരട്ടച്ചൂഷണത്തിന്  വിധേയരാകുന്നു .

 ഈ അടുത്ത കാലത്ത് മെക്കപ്പ് രംഗത്ത് സ്ത്രീകൾക്ക്  പ്രവർത്തിക്കാനായത് എങ്ങനെ എന്ന് ഓർമ്മിക്കുക .

 സിനിമാരംഗത്ത്  പ്രവർത്തിക്കുന്ന സംഘടനകളാകട്ടെ തൊഴിലാളികളുടെ അവകാശങ്ങൾക്കവേണ്ടി  ശബ്ദിക്കുന്നതേയില്ല .
80കൾക്കു ശേഷമുള്ള സിനിമകൾ പരിശോധിച്ചാൽ സ്ത്രീ വിരുദ്ധമായ ആശയങ്ങളും സംഭാഷണങ്ങളും വർദ്ധിച്ചു വരുന്നത് നമുക്ക് കാണാനാകും .

 ഈ അവസരത്തിലാണ് കലാരംഗത്ത് പ്രവർത്തിക്കുന്ന ചിന്തിക്കുന്ന സ്ത്രീത്വം വിമൻ  കളക്ടീവ് ഇൻ സിനിമ എന്ന സംഘടന രൂപീകരിക്കുന്നത് ഇതിന് ഈ വൻ  വ്യവസായത്തിന്റെ വ്യത്തികെട്ട അധോലോക ഭൂമാഫിയ ബന്ധവും പകയുമൊക്കെച്ചേർന്ന്  ശാരീരികവും മാനസികവുമായി ആക്രമിച്ച ആ അതുല്യ കലാകാരിയുടെ ചെറുത്തു നിൽപ്പും  കാരണമായി .

 ചൂഷിതർക്കൊപ്പം നിൽക്കുമെന്ന ഉറപ്പോടെയാണ് ഈ സംഘടനയുടെ ഉദയം .
താരത്തിന്റെ അറസ്റ്റ് ഇടതുപക്ഷ ഗവൺമെന്റിന്റെ സ്ത്രീപക്ഷം ഹൃദയപക്ഷം എന്ന  നിലപാടിനെ ഉറപ്പിക്കുന്നു .

 ഈ രാഷ്ട്രീയ തീരുമാനം സാധാരണ ജനങ്ങൾക്ക്  പ്രത്യേകിച്ച് സ്ത്രീകൾക്ക് നൽകുന്ന ആത്മവിശ്വാസം ചെറുതല്ല സ്ത്രീകളുടെ, പുതിയ കൂട്ടായ്മക്ക് പ്രവർത്തനങ്ങൾ തുടരാനുള്ള പ്രചോദനവും ഈ തീരുമാനം നൽകി .

 ഇന്ത്യൻ നീതിന്യ യനിയമ വ്യവസ്ഥകൾ ഒരുപാട് പഴുതുകൾ നിറഞ്ഞതാണ് കുറ്റവാളികൾ  ഒരു പക്ഷേ ശിക്ഷിക്കപ്പെടാതെ പോയേക്കാം .

 എങ്കിലും ജനങ്ങളുടെ കോടതിയിൽ അവരെ  ഹാജരാക്കാൻ കഴിഞ്ഞ സർക്കാരിന് അഭിമാനിക്കാം തികച്ചും ഇടതുപക്ഷമായ ഒരു  തീരുമാനം എടുത്തതിൽ .

