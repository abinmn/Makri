                    
-----------------------------------                    

Domain: Vehicle                    

Paper: Deshabhimani                    

-----------------------------------                 

ആഡംബര ബൈക്ക് വിപണിയിലെ മുന്‍നിരക്കാരായ ട്രയംഫിന്റെ കൂടുതല്‍ പ്രത്യേകതകളോടുകൂടിയ സ്ട്രീറ്റ് ട്രിപ്പിള്‍ എസ് വിപണിയിലെത്തി .

 കരുത്തിനെയും ഊര്‍ജത്തെയും ടോര്‍ക്കിനെയും പുതിയ തലങ്ങളിലേക്ക് ഉയര്‍ത്തുകയാണ് സ്ട്രീറ്റ് ട്രിപ്പിള്‍ എസ് എന്ന് കമ്പനി അവകാശപ്പെടുന്നു .  രൂപകല്‍പ്പന, നൂതന സാങ്കേതികവിദ്യ, ഉയര്‍ന്ന സസ്പെന്‍ഷന്‍, ബ്രേക്, ടയറുകള്‍ എന്നിവയെല്ലാം സ്ട്രീറ്റ് ട്രിപ്പിള്‍ എസിനെ വ്യത്യസ്തമാക്കുന്നു .

സ്ട്രീറ്റ് ട്രിപ്പിള്‍ 765 സിസി എന്‍ജിന്‍ വികസിപ്പിച്ചെടുത്തത് ഡേടോണാ എന്‍ജിനില്‍നിന്നാണ് .

 ക്രാങ്ക്, പിസ്റ്റണ്‍സ്, നികാസില്‍ പ്ളേറ്റ്ചെയ്ത അലൂമിനിയം ബാരലുകള്‍, വര്‍ധിത ബോര്‍ ആന്‍ഡ് സ്ട്രോക് എന്നിവയും ശ്രദ്ധേയമാണ് .

 11,250 ആര്‍പിഎമ്മില്‍ 73 എന്‍എം ടോര്‍ക് ആണ് .

രണ്ട് റൈഡിങ് മോഡലാണ് സ്ട്രീറ്റ് ട്രിപ്പിനുള്ളത് .

 റോഡ് ആന്‍ഡ് റെയിന്‍, ഓണ്‍-ബോര്‍ഡ് കംപ്യൂട്ടറില്‍ സ്പീഡോ മീറ്റര്‍, റെവ് കൌണ്ടര്‍ റൈഡിങ് മോഡ് സിംബള്‍, ഗിയര്‍ പൊസിഷന്‍ ഡിസ്പ്ളേ, ഫ്യൂവല്‍ ഗേജ്, ഓഡോമീറ്റര്‍, ട്രിപ്പ് മീറ്റര്‍ എന്നിവയെല്ലാമുണ്ട് .

 ഡല്‍ഹി എക്സ് ഷോറൂം വില 8 .5 ലക്ഷം .

റൈഡിങ് കൂടുതല്‍ ആസ്വാദ്യകരവും ആവേശകരവുമാക്കുകയെന്ന ലക്ഷ്യത്തോടെയാണ് പുതിയ സ്ട്രീറ്റ് ട്രിപ്പിള്‍ എസ് വിപണിയിലെത്തിക്കുന്നതെന്ന് ട്രയംഫ്സ് മോട്ടോര്‍ സൈക്കിള്‍സ് മാനേജിങ് ഡയറക്ടര്‍ വിമല്‍ സംബ്ളി പറഞ്ഞു .

പ്രതിവര്‍ഷം 60,000 ബൈക്കാണ് ട്രയംഫ് പുറത്തിറക്കുന്നത് .

 ഏറ്റവും വലിയ ബ്രിട്ടീഷ് മോട്ടോര്‍ സൈക്കിള്‍ നിര്‍മാതാക്കളായ ട്രയംഫിന് ആഗോളതലത്തില്‍ 750 ഡീലര്‍മാരാണുള്ളത് .

