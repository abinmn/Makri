                    
-----------------------------------                    

Domain: Vehicle                    

Paper: Deshabhimani                    

-----------------------------------                 

കൊച്ചി > പുതിയ സൌകര്യങ്ങളും ഏറെ മെച്ചപ്പെടുത്തലുകളുമായി നിസാന്‍ ഇന്ത്യ പുതിയ മൈക്ര അവതരിപ്പിച്ചു .

 ഈ പുതിയ ഇന്റലിജന്റ്, സ്പോര്‍ട്ടി മൈക്രയുടെ കൊച്ചിയിലെ എക്സ് ഷോറൂം വില  6 .09  ലക്ഷം രൂപ മുതലാണ് .

ജപ്പാന്‍ സാങ്കേതികവിദ്യയും യൂറോപ്യന്‍ സ്റ്റൈലും സംയോജിപ്പിച്ചാണ് പുതിയ മൈക്ര അവതരിപ്പിക്കുന്നതെന്ന് നിസാന്‍ മോട്ടോര്‍ ഇന്ത്യ പ്രൈവറ്റ് ലിമിറ്റഡിന്റെ വില്‍പ്പനാനന്തര സേവനവിഭാഗം വൈസ് പ്രസിഡന്റ്—സഞ്ജീവ് അഗര്‍വാള്‍ പറഞ്ഞു .

 1 .2 ലിറ്റര്‍ പെട്രോള്‍ എന്‍ജിനില്‍ എക്സ്-ട്രോണിക്് സിവിടി ഓട്ടോമാറ്റിക് ട്രാന്‍സ്മിഷനോടുകൂടിയും 1 .5 ലിറ്റര്‍ ഡീസല്‍ എന്‍ജിനില്‍  5-സ്പീഡ് മാനുവല്‍ ട്രാന്‍സ്മിഷനിലും ലഭ്യമാണ് .

ലിറ്ററിന് 23 .08 കിലോമീറ്റര്‍ ഇന്ധന ക്ഷമതയാണ് ഡീസല്‍ വേരിയന്റില്‍ ലഭിക്കുന്നതെന്നും ലിറ്ററിന് 19 .34 കിലോമീറ്റര്‍ ഇന്ധനക്ഷമതയാണ് എക്സ്ട്രോണിക് സിവിടി ഓട്ടോമാറ്റിക് വേരിയന്റില്‍ ലഭിക്കുന്നതെന്നും അദ്ദേഹം അവകാശപ്പെട്ടു .

 പുഷ് സ്റ്റോപ്പ്-സ്റ്റാര്‍ട്ട്, ഐ കീ തുടങ്ങിയ സൌകര്യങ്ങളുണ്ട് .

 ഏഴു നിറങ്ങളില്‍ ലഭ്യമാണ് .

