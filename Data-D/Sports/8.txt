                    
-----------------------------------                    

Domain: Sports                    

Paper: Deshabhimani                    

-----------------------------------                 

കൊച്ചി > ഒഡിഷയിലെ കട്ടക്കില്‍ നടക്കുന്ന ജൂനിയര്‍ പെണ്‍കുട്ടികളുടെ ദേശീയ ഫുട്ബോള്‍ ചാമ്പ്യന്‍ഷിപ്പിനുള്ള കേരള ടീമിനെ ആതിര നയിക്കും .

 26 മുതല്‍ ആഗസ്ത് 10 വരെയാണ് ചാമ്പ്യന്‍ഷിപ് .
ഗ്രൂപ്പ് ബിയിലാണ് കേരളം .

 ഗോവ, ഉത്തരാഖണ്ഡ്, ബംഗാള്‍ എന്നിവയാണ് ഗ്രൂപ്പിലെ മറ്റ് ടീമുകള്‍ .

 കേരളത്തിന്റെ ആദ്യ കളി 26ന് ഗോവയുമായാണ് .

 30ന് ഉത്തരാഖണ്ഡിനെ നേരിടും .

 ബംഗാളുമായി ആഗസ്ത് ഒന്നിനു കളിക്കും .

 23ന് ടീം പുറപ്പെടും .
ടീം: ഗോള്‍കീപ്പര്‍മാര്‍- എ കെ അകന്യ (കോഴിക്കോട്), കീര്‍ത്തന (പത്തനംതിട്ട), പി എ അഭിന (കണ്ണൂര്‍) .

 പ്രതിരോധം- അലക്സിബ പി സാംസണ്‍, കെ കെ കാവ്യ, കെ ദിയ,  ടി മേഘ (കോഴിക്കോട്), വി പി ജ്യോതിരാജ് (ഇടുക്കി), ബിന്‍സി (മലപ്പുറം), എസ് സാന്ദ്ര ശശി (ആലപ്പുഴ), മധ്യനിര- കെ മാനസ, അര്‍ച്ചന, എ ജി ശ്രീലക്ഷ്മി (കോഴിക്കോട്), അലീന മാത്യു (കണ്ണൂര്‍), ആതിര (മലപ്പുറം), ആന്‍സി സി എബ്രഹാം (വയനാട്), എസ് വീണ (ആലപ്പുഴ) .

 മുന്നേറ്റം- എ ടി കൃഷ്ണപ്രിയ, അശ്വതി എസ് വര്‍മ (കോഴിക്കോട്) .

 പി ലൂയിസാണ് (വയനാട്) മുഖ്യപരിശീലകന്‍ .

 സഹപരിശീലകന്‍ സി ശശി (ആലപ്പുഴ) .

 ജസീല ഇളയേടത്ത് (മലപ്പുറം) ആണ് മാനേജര്‍ .