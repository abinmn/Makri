                    
-----------------------------------                    

Domain: World                    

Paper: Deshabhimani                    

-----------------------------------                 

ലണ്ടന്‍ > കെന്‍സിങ്ടണിലെ ഗ്രെന്‍ഫല്‍ ടവറിലുണ്ടായ തീപിടിത്തത്തെതുടര്‍ന്ന് താമസസ്ഥലം നഷ്ടപ്പെട്ടവരോട് മാപ്പ് പറഞ്ഞ് കൗണ്‍സിലര്‍ .

 തീപിടിത്തത്തില്‍ ദുരിതത്തിലായവര്‍ക്ക് സഹായം നല്‍കാത്തത് തെറ്റായിപ്പോയെന്നും മാപ്പ്‌ചോദിക്കുന്നുവെന്നുമാണ് പ്രതിഷേധക്കാരുടെ ചോദ്യങ്ങള്‍ക്ക് മറുപടിയായി കെന്‍സിങ്ടണ്‍ ആന്‍ഡ് ചെല്‍സിയയുടെ കൗണ്‍സിലര്‍ എലിസബത്ത് കാംപ്‌ബെല്‍ പറഞ്ഞത് .

 കാംപ്‌ബെല്ലിനെ കൗണ്‍സില്‍ ലീഡറായി പ്രഖ്യാപിക്കുന്ന പൊതുയോഗത്തില്‍ കൗണ്‍സിലര്‍ രാജിവയ്ക്കണമെന്ന് ആവശ്യമുയര്‍ന്നു .

 അപകടത്തില്‍ ഉറ്റവരെ നഷ്ടപ്പെട്ട എഴുപതോളം പേരാണ് യോഗത്തില്‍ പങ്കെടുത്തത് .
തീപിടിത്തത്തില്‍ എണ്‍പതിലേറെ പേര്‍ കൊല്ലപ്പെടുകയും നിരവധിപേര്‍ക്ക് പരിക്കേല്‍ക്കുകയും ചെയ്തിരുന്നു .

 കെന്‍സിങ്ടണിലെ പ്രധാന ഭവനസമുച്ചയങ്ങളിലൊന്നായ ഗ്രെന്‍ഫെല്‍ടവര്‍ പൂര്‍ണമായും കത്തിനശിച്ചു .

 വീടും ഉറ്റവരും നഷ്ടപ്പെട്ടവരെ പുനരധിവസിപ്പിക്കുന്നതില്‍ കണ്‍സര്‍വേറ്റീവ് പാര്‍ടിയുടെ നേതൃത്വത്തിലുള്ള കൗണ്‍സില്‍ പരാജയപ്പെട്ടതായി ലോകമാധ്യമങ്ങള്‍ റിപ്പോര്‍ട്ട് ചെയ്തിരുന്നു .