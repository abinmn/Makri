                    
-----------------------------------                    

Domain: Health                    

Paper: Deshabhimani                    

-----------------------------------                 

കൊച്ചി>ഹിജാമ എന്ന രക്തമൂറ്റല്‍ ചികിത്സയെപ്പറ്റി  ഫേസ്ബുക്കില്‍ ഇന്‍ഫോ ക്ളിനിക്ക് പ്രസീദ്ധീകരിച്ച ലേഖനം മാസ് റിപ്പോര്‍ട്ട് ചെയ്തു പൂട്ടിച്ചു .  ഇതിനെതിരെ സ്വന്തം ഫേസ്ബുക്കില്‍ ലേഖനം പോസ്റ്റ് ചെയ്താണ് ഇന്‍ഫോ ക്ളിനിക് ഡോക്ടര്‍മാരും അശാസ്ത്രീയ ചികില്‍സകളെ എതിര്‍ക്കുന്നവരും മറുപടി നല്‍കിയത് .

 

ചികില്‍സാ രംഗത്തെ  അശാസ്ത്രീയതകളെ തുറന്നുകാട്ടുന്നതിനും ബോധവത്കരണത്തിനുമായി ഒരുകൂട്ടം ഡോക്ടര്‍മാര്‍ നടത്തുന്ന ശ്രമാണ് ഇന്‍ഫോ ക്ളിനിക്ക് ഫേസ് ബുക്ക് പേജ് .  ഏഴുമാസം മുമ്പ് ആരംഭിച്ച ഇന്‍ഫോ ക്ളിനിക്ക് ഇതിനകം 94 ലേഖനങ്ങളാണ് പ്രസീദ്ധീകരിച്ചത്് ഇതില്‍  93നും  സംഭവിക്കാത്തതാണ് 94മത് പോസ്റ്റായ ഹിജാമക്കുണ്ടായതെന്ന് അതെഴുതിയവര്‍ പറയുന്നു .
ഡോ .

 നെല്‍സണ്‍ ജോസഫ്, ഡോ .

 കിരണ്‍ നാരായണന്‍, ഡോ .

 ജമാല്‍, ഡോ .

 ജിനേഷ് പി .എസ് എന്നിവര്‍ ചേര്‍ന്നാണ് ലേഖനം എഴുതിയത്  .

അശാസ്ത്രീയ പ്രചരണങ്ങള്‍ സമൂഹത്തില്‍ പെരുകുകയും അത് സമൂഹത്തിന്റെ ആരോഗ്യത്തിനു ഭീഷണി ആവുകയും ചെയ്യുമ്പൊഴാണ് അതിനെതിരെ പ്രതികരിക്കുന്നതെന്നും എത്ര കുഴിച്ചുമൂടാന്‍ ശ്രമിച്ചാലും എത്ര ചവിട്ടിത്താഴ്ത്താന്‍ ശ്രമിച്ചാലും ഇന്‍ഫോ ക്ളിനിക് അത് തുടരുകതന്നെ ചെയ്യുമെന്നും അവര്‍ പറയുന്നു .
ഫേസ് ബുക്കില്‍ നിന്ന് നീക്കിയ ലേഖനത്തിന്റെ പൂര്‍ണരൂപം ചുവടെ:
 
ഹിജാമ - രക്തം ഊറ്റുന്ന അജ്ഞത: 
സ്‌കൂളില്‍ വെച്ച്‌ സയന്‍സ്‌ പുസ്‌തകം ബയോളജിയും കെമിസ്‌ട്രിയും  ഫിസിക്‌സുമായി തല്ലിപ്പിരിയുന്നതിന്‌ മുന്‍പ്‌ തന്നെ ഹൃദയത്തിന്‌ നാല്‌  അറകളുണ്ടെന്നും വലത്‌ ഭാഗത്ത്‌ അശുദ്ധരക്‌തവും ഇടത്‌ ഭാഗത്ത്‌  ശുദ്ധരക്‌തവുമെന്ന്‌ പഠിച്ചെന്ന്‌ തോന്നുന്നു .

 ഓക്‌സിജനില്ലാത്ത  രക്‌തത്തിലേക്ക്‌ ശ്വാസകോശം കാര്‍ബണ്‍ ഡൈഓക്‌സൈഡ്‌ കളഞ്ഞ്‌ ഓക്‌സിജന്‍  കലര്‍ത്തുന്നത്‌ ഏതാണ്ട്‌ സോഡയടിക്കുന്നത്‌ പോലൊരു പരിപാടിയായിട്ടാണ്‌  കുഞ്ഞുമനസ്സ്‌ അന്ന്‌ സങ്കല്‍പിച്ചത്‌ .
കാലം ഇരുണ്ടും വെളുത്തും  മെഡിക്കല്‍ കോളേജിലെ തടിയന്‍ പുസ്‌തകങ്ങളിലേക്ക്‌ തള്ളിയിട്ടപ്പോള്‍  മനസ്സിലായി ഹൃദയവും ശ്വാസകോശവും വൃക്കയും കൂടി ജനനം തൊട്ട്‌ മരണം വരെ ഒരു  നിമിഷം നിര്‍ത്താതെ പണിയെടുത്താണ്‌ ശരീരത്തില്‍ നിന്നും പുറന്തള്ളേണ്ട  വസ്തുക്കള്‍ പുറന്തള്ളുന്നതെന്ന് .

 എത്രയോ ഘടകങ്ങള്‍ ചേര്‍ന്നാല്‍ മാത്രം  കാര്യക്ഷമമായി നടക്കുന്ന ഈ പ്രക്രിയയിലേക്ക്‌ ചില പോക്കറ്റ്‌ റോഡുകള്‍  ചെയ്യുന്ന ഫലം മാത്രമാണ്‌ ചെറിയ സിരകളും ധമനികളും രണ്ട്‌ പേര്‍ ചേര്‍ന്ന്‌  കൈകോര്‍ക്കുന്ന കാപില്ലറികളും ചെയ്യുന്നതെന്ന്‌ ശരീരശാസ്‌ത്രം വഴി പഠിച്ചു .
ഇപ്പോള്‍ കേള്‍ക്കുന്നു 'ഹിജാമ' എന്ന മായാചികിത്‌സ വഴി പുറത്ത്‌  മുറിവുണ്ടാക്കി 'കെട്ടിക്കിടക്കുന്ന അശുദ്ധരക്‌തം' ഒഴുക്കിക്കളഞ്ഞാല്‍  ഒരുപാട്‌ രോഗങ്ങള്‍ അകലുമെന്ന്‌ .

