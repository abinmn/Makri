                    
-----------------------------------                    

Domain: Kerala                    

Paper: Deshabhimani                    

-----------------------------------                 
 
മലപ്പുറം > പൊതുമേഖലാ ബാങ്കില്‍ ജോലി വാഗ്ദാനം ചെയ്ത് ബിജെപി നേതാവ് പത്ത് ലക്ഷം രൂപ കോഴ വാങ്ങിയതായി പരാതി .

 ബാങ്ക് പരീക്ഷ എഴുതിയ യുവാവിന് റാങ്ക്ലിസ്റ്റില്‍ പേരുള്‍പെടുത്തിക്കൊടുക്കാമെന്ന് വാഗ്ദാനംചെയ്ത് മലപ്പുറം ജില്ലാ ജനറല്‍ സെക്രട്ടറി രശ്മില്‍നാഥ്് കോഴ വാങ്ങിയെന്നാണ് പരാതി .

 മകന് ജോലി വാഗ്ദാനംചെയ്ത് മഞ്ചേരി നറുകര കരുവമ്പ്രം വേതനാട്ട് ഔസേഫില്‍നിന്നാണ് പണം വാങ്ങിയത് .

 സംഭവവുമായി ചില സംസ്ഥാന നേതാക്കള്‍ക്കും ബന്ധമുള്ളതായാണ് സൂചന .

 കോഴ സംഭവം പാര്‍ടിയുടെ മുന്നിലുണ്ടെന്നും ജില്ലാ കമ്മിറ്റി അന്വേഷണ കമീഷനെ നിയോഗിച്ചതായും മലപ്പുറം ജില്ലാ പ്രസിഡന്റ് കെ രാമചന്ദ്രന്‍ 'ദേശാഭിമാനി'യോട്  പറഞ്ഞു .
സംസ്ഥാന, ദേശീയ നേതാക്കള്‍ ഉള്‍പ്പെട്ട മെഡിക്കല്‍ കോളേജ് കോഴ പുറത്തുവന്നതിന് പിന്നാലെയാണ് ബാങ്ക് ജോലി കോഴയും വെളിപ്പെട്ടത് .

 2017 മാര്‍ച്ച് 15-നാണ് ബാങ്കുവഴി ഔസേഫ് പത്തുലക്ഷം രൂപ കൈമാറിയത് .

 ഔസേഫിന്റെ മകന്‍ ബാങ്ക് ടെസ്റ്റ് എഴുതിയിരുന്നു .

 ഇതറിഞ്ഞ്് റാങ്ക്ലിസ്റ്റില്‍ ഉള്‍പ്പെടുത്തിക്കാമെന്ന് പറഞ്ഞാണ്് ചിലര്‍ സമീപിച്ചത് .

 കുട്ടന്‍, സേതുമാധവന്‍ എന്നിവരുള്‍പെട്ട സംഘം ഇതിനായി ബിജെപി നേതാവിന്റെ അടുത്തെത്തിച്ചെന്ന് പറയുന്നു .

 മഞ്ചേരി ഫെഡറല്‍ ബാങ്കിലെ അക്കൌണ്ടില്‍നിന്ന് ബാങ്ക് ഓഫ് ബറോഡയിലെ അക്കൌണ്ടിലേക്ക് പണം ഇട്ടുകൊടുത്തു .

 ഏപ്രിലില്‍ റാങ്ക് ലിസ്റ്റ് പുറത്തുവന്നപ്പോള്‍ മകന്റെ പേരില്ലാത്തതിനാല്‍ ഔസേഫ് പണം തിരിച്ചുചോദിച്ചു .

 പണം സേതുമാധവന് കൈമാറിയെന്നു പറഞ്ഞ് രശ്മില്‍നാഥ് ഒഴിഞ്ഞുമാറിയത്രെ .

 തുടര്‍ന്ന് മഞ്ചേരി പൊലീസില്‍ പരാതി നല്‍കി .

 ഈ സമയത്ത് കോഴ ഒതുക്കാന്‍ ബിജെപി നേതാക്കള്‍ ഇടപെട്ടു .
ബിജെപിയിലെ മറ്റൊരുവിഭാഗം പരാതി സംസ്ഥാന, ജില്ലാ നേതൃത്വത്തിന്റെ ശ്രദ്ധയിലെത്തിച്ചു .

 എതിര്‍ചേരിയിലുള്ള പ്രമുഖ നേതാവ് ജില്ലാകമ്മിറ്റിയിലും ഉന്നയിച്ചു .

 ഇതിനിടെ മഞ്ചേരി പൊലീസിന് നല്‍കിയ പരാതി തിരക്കിട്ട് ഒതുക്കി .

 പാര്‍ടിക്കകത്ത് ചേരിപ്പോര് രൂക്ഷമായതിനാലാണ് അന്വേഷണ കമീഷനെ നിയോഗിച്ചത് .
അന്വേഷണ കമീഷനുള്ളതായോ പാര്‍ടിയില്‍ ചര്‍ച്ചചെയ്തതായോ അറിയില്ലെന്നാണ് ആരോപണവിധേയനായ രശ്മില്‍നാഥ് പറയുന്നത് .

 രണ്ടംഗ അന്വേഷണകമീഷനെ നിയോഗിച്ചതായി ജില്ലാ പ്രസിഡന്റ് കെ രാമചന്ദ്രന്‍ സ്ഥിരീകരിച്ചു .

 കൂടുതല്‍ കാര്യങ്ങള്‍ വെളിപ്പെടുത്താനാകില്ലെന്നും അദ്ദേഹം പറഞ്ഞു .
എം ടി രമേശിനോട് സഹായം  അഭ്യര്‍ഥിച്ചിരുന്നു: മെഡി .

 കോളേജ് ഭാരവാഹികള്‍
ചെര്‍പ്പുളശേരി >  ചെര്‍പ്പുളശേരി മേങ്ങോട് കേരള   മെഡിക്കല്‍ കോളേജിന് മെഡിക്കല്‍ കൌണ്‍സിലിന്റെ അംഗീകാരം ലഭിക്കാന്‍  ബിജെപി സംസ്ഥാന ജനറല്‍ സെക്രട്ടറി  എം ടി രമേശിനോട്  സഹായം അഭ്യര്‍ഥിച്ചുവെന്ന്  കോളേജ് അധികൃതര്‍ സമ്മതിച്ചു .

 എം ടി രമേശിനെ നേരില്‍ കണ്ടതായും കോളേജ് ചെയര്‍മാന്‍ ഡോ .

 പി എ നാസര്‍ വാര്‍ത്താസമ്മേളനത്തില്‍ പറഞ്ഞു .
ലോധകമ്മിറ്റി അംഗീകാരം നല്‍കാന്‍ ശുപാര്‍ശ നല്‍കിയിട്ടും മെഡിക്കല്‍ കൌണ്‍സില്‍ ബാലിശമായ വാദങ്ങള്‍ നിരത്തി തുടര്‍ച്ചയായി അനുമതി നിഷേധിച്ചപ്പോഴാണ്്  എം ടി രമേശിനെ സമീപിച്ചത് .

 ബിജെപി നേതാവായ മറ്റൊരാള്‍ ഇടപെട്ടാണ്   രമേശിനെ കണ്ടതെന്നും അദ്ദേഹം പറഞ്ഞു .

 എന്നാല്‍ അതാരാണെന്ന് വ്യക്തമാക്കാന്‍  തയ്യാറായില്ല . 
എന്തുകൊണ്ട് സംസ്ഥാന പ്രസിഡന്റിനെ കാണാതെ എം ടി രമേശിനെ കണ്ടുവെന്ന  ചോദ്യത്തിന് വ്യക്തമായ ഉത്തരം നല്‍കാന്‍ ചെയര്‍മാന്‍ ഡോ .

 പി എ നാസര്‍ തയ്യാറായില്ല .

