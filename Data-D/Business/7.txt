                    
-----------------------------------                    

Domain: Business                    

Paper: Deshabhimani                    

-----------------------------------                 
തിരുവനന്തപുരം > കേരള സ്റ്റേറ്റ് പൊലീസ് പെന്‍ഷനേഴ്സ് വെല്‍ഫെയര്‍ അസോസിയേഷന്‍ (കെഎസ്പിപിഡബ്ള്യുഎ) സംസ്ഥാന സമ്മേളനത്തിന് ജഗതി അനന്തപുരി ഓഡിറ്റോറിയത്തില്‍ ചൊവ്വാഴ്ച തുടക്കമാകുമെന്ന് വര്‍ക്കിങ് പ്രസിഡന്റ് പി കെ ലംബോധരന്‍നായര്‍ വാര്‍ത്താസമ്മേളനത്തില്‍ പറഞ്ഞു .

 ചൊവ്വാഴ്ച പകല്‍ 2 .30ന് സംസ്ഥാന നിര്‍വാഹകസമിതി ചേരും .
ബുധനാഴ്ച രാവിലെ 10 .30ന് പൊതുസമ്മേളനം മുഖ്യമന്ത്രി പിണറായി വിജയന്‍ ഉദ്ഘാടനംചെയ്യും .

 കൃഷിമന്ത്രി വി എസ് സുനില്‍കുമാര്‍ മുഖ്യപ്രഭാഷണം നടത്തും .

 പ്രതിപക്ഷ നേതാവ് രമേശ് ചെന്നിത്തല മുഖ്യാതിഥിയാകും .

 പകല്‍ 2 .30ന് പ്രതിനിധി സമ്മേളനത്തിന്റെ ഉദ്ഘാടനം സഹകരണമന്ത്രി കടകംപള്ളി സുരേന്ദ്രന്‍ നിര്‍വഹിക്കും .

 വില്‍സണ്‍ കെ ജോസഫ്, വേണുഗോപാലക്കുറുപ്പ്, ടി വി ശശികുമാര്‍, മണികണ്ഠന്‍നായര്‍ എന്നിവരും വാര്‍ത്താസമ്മേളനത്തില്‍ പങ്കെടുത്തു .

