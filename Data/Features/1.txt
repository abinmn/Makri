                    
-----------------------------------                    

Domain: Features                    

Paper: Mathrubhumi                    

-----------------------------------                 

ഇന്നലെ വൈകിട്ട് എംഎല്‍എ ഹോസ്റ്റലിലെ റെസ്റ്റോറന്റില്‍ ചെറിയാന്‍ ഫിലിപ്പിനെ കണ്ടു .

 ഹൃദയം നിറഞ്ഞ ചിരി; ഹലോയെന്ന് നീണ്ടവിളി . 
ചായ വന്നു .
ആവി പറന്നു .
ചൂടു കുറഞ്ഞു .
സുഖിയന്റെ രുചിയും ചായയുടെ കടുപ്പവും സമംചേര്‍ത്ത് സാഹിത്യവും രാഷ്ട്രീയവും ആത്മീയതയും ഊതി ഊതി കുടിച്ചു .

 അറിവില്ലായ്മയുടെ കാലത്തെ ആദര്‍ശങ്ങളും മുറിവ് പറ്റിയ മുദ്രാവാക്യങ്ങളും ചവച്ചുനോക്കുമ്പോള്‍ സുഖിയനേക്കാള്‍ സുഖം .
എപ്പോഴോ, സംസാരത്തിനിടയില്‍ കൈ തട്ടിയപ്പോള്‍ ചായക്കപ്പ് ഉലഞ്ഞു: ചായക്കപ്പില്‍ കൊടുങ്കാറ്റുണ്ടായി .

 കൊടുങ്കാറ്റ് ശമിക്കട്ടെ എന്നുകരുതി ക്ഷുഭിതമായ എണ്‍പതുകളിലേയും കുപിതമായ തൊണ്ണൂറുകളിലേയും ഒന്നിനും കൊള്ളാത്ത രണ്ടായിരങ്ങളിലെയും കരകളിലേക്ക് അല്‍പ്പനേരം മാറിയിരുന്നു .
ചായക്കപ്പുകളിലെ കൊടുങ്കാറ്റല്ലേ പെട്ടെന്ന് ശമിച്ചു; വേറെ രണ്ട് ചായ വന്നു . 
ആത്മകഥയെഴുതി തീര്‍ന്നു .
ഇനി എന്തെഴുതും .
ചെറിയാന് മറുപടിയില്ല .
ആത്മാവിനെക്കുറിച്ച്, അല്ല പരിശുദ്ധാത്മാവിനെക്കുറിച്ച് എഴുതിക്കൂടെ .

