                    
-----------------------------------                    

Domain: Features                    

Paper: Mathrubhumi                    

-----------------------------------                 


മൗദ കിതറക ബിര്‍വെ എന്ന ഉഗാണ്ടക്കാരി പെണ്‍കുട്ടി 12ാം വയസ്സിലാണ്  ഗര്‍ഭിണിയാകുന്നത്.

 ഗര്‍ഭിണിയാണെന്ന് തിരിച്ചറിഞ്ഞ പെണ്‍കുട്ടിയെ സ്വന്തം വീട്ടുകാര്‍ അവരുടെ ആചാര പ്രകാരം  ദണ്ഡന ദ്വീപില്‍(punishment island) കൊണ്ടു ചെന്നു തള്ളി.

 ദ്വീപില്‍ എത്തപ്പെട്ട അപൂര്‍വ്വം ചിലരെ രക്ഷപ്പെട്ടിട്ടുള്ളൂ.

 അത്തരത്തില്‍  രക്ഷപ്പെട്ട മൗദയെ ബിബിസി സംഘമാണ് കണ്ടുമുട്ടുന്നത്.

ഞാന്‍ ഗര്‍ഭിണിയാണെന്ന് മനസ്സിലാക്കിയ വീട്ടുകാര്‍ എന്നെ ഉടന്‍ തന്നെ ഒരു ചെറുതോണിയില്‍ കയറ്റി ദ്വീപിലേക്ക് കൊണ്ടു പോവുകയായിരുന്നു.

 വെള്ളവും ഭക്ഷണവും ഇല്ലാതെ നാല് രാത്രികളാണ് ആ ദ്വീപില്‍ ഞാന്‍ ഒറ്റയ്ക്ക് കഴിച്ചു കൂട്ടിയത് മൗദ പറയുന്നു.
വിശപ്പും തണുപ്പും എന്നെ മൃതപ്രായയാക്കി.

 എപ്പോള്‍ വേണമെങ്കിലും മരിച്ചു വീഴാമെന്ന അവസ്ഥയിലായിരുന്നു ഞാന്‍ .

 അതു വഴി വന്ന ഒരു മീന്‍പിടിത്തക്കാരനാണ് എന്നെ കണ്ടുമുട്ടുന്നത്.

  അയാള്‍ എന്നെ രക്ഷിക്കാന്‍ തയ്യാറായിരുന്നു.

 അങ്ങനെ പന്ത്രണ്ടാം വയസ്സില്‍ അദ്ദേഹത്തിന്റെ ഭാര്യയായി ഞാന്‍ അയാളുടെ കുടിലിലേക്ക് യാത്രയായി. 

ദണ്ഡന ദ്വീപില്‍ നിന്ന് പത്ത് മിനുട്ട് അകലെയുള്ള കാശുന്‍ഗ്യേറ ഗ്രാമത്തിലാണ് നിലവില്‍ മൗദ ജീവിക്കുന്നത്.

 മൂന്ന് മക്കളും പേരക്കുട്ടികളുമുണ്ട് മൗദയ്ക്ക്.ജീവിതരേഖകളൊന്നും കയ്യിലില്ലാത്തതിനാല്‍ തന്നെ പ്രായം കൃത്യമായറിയില്ല.

 കാഴ്ച്ചയിൽ ഏതാണ്ട് 80 നോടടുക്കും മൗദയുടെ പ്രായം.
ലോകത്തിലെ ഒട്ടുമിക്ക സംസ്‌കാരങ്ങളും നിഷ്‌കര്‍ഷിക്കുന്ന പോലെ ബാക്കിഗ സമൂഹത്തിലും അവിവാഹിതകളായ ഗര്‍ഭിണികള്‍ എന്നത് സ്വീകാര്യമായ ഒരു കാര്യമല്ല.

 പക്ഷെ ബാക്കിഗ സമൂഹത്തിലെ പെണ്‍കുട്ടികള്‍ വിവാഹിതരാവാതെ ഗര്‍ഭിണികളായാല്‍ അവര്‍ക്ക് അവരുടെ സമ്പത്തിന്റെ വലിയ ഒരു പങ്ക് കൂടി നഷ്ടപ്പെടുമായിരുന്നു. ഇത് തടയാനാണ് പല വീട്ടുകാരും പെണ്‍കുട്ടികളെ ദണ്ഡന ദ്വീപില്‍ കൊണ്ടു ചെന്നാക്കി മരിക്കാന്‍ വിട്ടിരുന്നത്.
19ാം നൂറ്റാണ്ടില്‍ ക്രിസ്ത്യന്‍ മിഷനറിമാര്‍ ഈ മേഖലയിലേക്ക് കടന്നു വരുന്നതു വരെ ഈ ആചാരം പ്രദേശത്ത് തുടര്‍ന്ന് കൊണ്ടേയിരുന്നു.

 ആ ദ്വീപില്‍ എത്തപ്പെട്ട ചെറിയ പെണ്‍കുട്ടികള്‍ക്കെല്ലാം രണ്ടേ രണ്ട് വഴികളേ മുന്നിലുണ്ടായിരുന്നുള്ളൂ.

 ഒന്നുകില്‍ വെള്ളത്തിലേക്ക് ചാടി മുങ്ങി മരിക്കുക അല്ലെങ്കില്‍ വെള്ളവും ഭക്ഷണവുമില്ലാതെ തണുപ്പിനെ അതിജീവിക്കാനാവാതെ ഇഞ്ചിഞ്ചായി മരിക്കുക.

എന്നാല്‍ റുകുംഗിരി ജില്ലയില്‍ ശിക്ഷാ രീതി കുറച്ചു കൂടി കഠിനമായിരുന്നു മലമുകളിലെ കിസീസി വെള്ളച്ചാട്ടത്തിലേക്ക് പെണ്‍കുട്ടികളെ തള്ളിയിട്ടു കൊല്ലലാണ് ഈ ജില്ലയില്‍ പിന്തുടര്‍ന്നിരുന്നത്.കീസിസി വെള്ളച്ചാട്ടത്തില്‍ നിന്ന് ഒരാളുപോലും രക്ഷപ്പെട്ടിരുന്നില്ല. 
വധുവിനെ ലഭിക്കാന്‍ വീട്ടുകാര്‍ക്ക് വരന്റെ വീട്ടുകാർക്ക് പണം നല്‍കേണ്ടുന്ന ഒരാചാരം നിലനിന്നതിനാല്‍ അത് ലാഭിക്കാന്‍ പലരും ദണ്ഡന ദ്വീപില്‍ വന്ന് പെണ്‍കുട്ടികളെ വീട്ടിലേക്ക് കല്ല്യാണം കഴിക്കാന്‍ കൊണ്ടു പോയിട്ടുണ്ട്.

 മൗദ പറയുന്നു.
തിരികെ മടങ്ങിയ എനിക്ക് വയറ്റിലുണ്ടായിരുന്ന കുഞ്ഞിനെ നിലനിര്‍ത്തി പോകുന്നത് അസാധ്യമായിരുന്നില്ല.

 കൂടുതല്‍ വിശദീകരിച്ചില്ലെങ്കിലും എന്നന്നേക്കുമായി നഷ്ടപ്പെട്ട കണ്ണും , ആ കുഞ്ഞും ദ്വീപില്‍ നിന്ന് രക്ഷപ്പെട്ട് മൗദയുടെ കഥ പറയാതെ പറയുന്നുണ്ട്.

തന്നെ ഗര്‍ഭിണിയാക്കിയ ആളെ പിന്നീടൊരിക്കലും മൗദ കണ്ടുമുട്ടിയിട്ടില്ല.പക്ഷെ തന്നെ രക്ഷിച്ച ജയിംസ് മരിക്കും വരെ പൊന്നു പോലെ നോക്കിയരുന്നെന്ന് മൗദ പറയുന്നു.

 2001 ലാണ് മൗദയുടെ ഭര്‍ത്താവ് മരണപ്പെടുന്നത്.
രക്ഷപ്പെട്ട് ജെയിസിന്റെ കൂടെ താമസം തുടങ്ങിയ മൗദ കാലക്രമേണ വീട്ടുകാരുമായി അടുത്തു.

 അന്ന് തോണി തുഴഞ്ഞ് തന്നെ ദ്വീപില്‍ ഉപേക്ഷിച്ച സ്വന്തം സഹോദരനോട് വരെ മൗദ പൊറുത്തു.

 ദണ്ഡന ദ്വീപില്‍ വലിച്ചെറിയപ്പെട്ട അവസാനത്തെയാളാണ് താനെന്നാണ് മൗദയുടെ പക്ഷം.

 അതിനാൽ ഉഗാണ്ടയിലെത്തുന്ന വിദേശ ടൂറിസ്റ്റുകൾ മൗദയെ കാണാൻ ചെല്ലുന്നുണ്ട്. പിന്നീട് ആ പ്രദേശം മുഴുവന്‍ ക്രിസ്ത്യന്‍ മിഷനറിമാരുടെ കീഴിലായതോടെ മൗദയും ക്രിസ്തു മതം സ്വീകരിച്ചു.