                    
-----------------------------------                    

Domain: Technology                    

Paper: Mathrubhumi                    

-----------------------------------                 

ദുബായ്: സാമൂഹികമാധ്യമമായ ട്വിറ്ററില്‍ ഏറ്റവുമധികംപേര്‍ പിന്തുടരുന്നത് ഫ്രാന്‍സിസ് മാര്‍പാപ്പയെ .

 ഒമ്പതു ഭാഷകളില്‍ ട്വിറ്റര്‍ അക്കൗണ്ടുള്ള മാര്‍പാപ്പയെ 3 .37 കോടി പേരാണു പിന്തുടരുന്നതെന്ന് ന്യൂയോര്‍ക്ക് ആസ്ഥാനമായുള്ള പബ്ലിക് റിലേഷന്‍സ് സ്ഥാപനമായ ബര്‍സണ്‍ മാസെല്ലെര്‍ നടത്തിയ 'ട്വിപ്ലോമസി- 2017' പഠനത്തില്‍ വ്യക്തമായി .

ട്വിറ്ററില്‍ പിന്തുടരുന്നവരുടെ എണ്ണം മൂന്നുകോടിക്കുമുകളിലുള്ള ലോകനേതാക്കളില്‍ യു .എസ് .

 പ്രസിഡന്റ് ഡൊണാള്‍ഡ് ട്രംപാണ് രണ്ടാംസ്ഥാനത്ത് .

 ഇന്ത്യന്‍ പ്രധാനമന്ത്രി നരേന്ദ്ര മോദിയാണു മൂന്നാമത് .

 അദ്ദേഹത്തെ ട്വിറ്ററില്‍ പിന്തുടരുന്നത് മൂന്നുകോടിപേരാണ് .

ലോകത്ത് ഏറ്റവും കൂടുതലാളുകള്‍ ട്വിറ്ററില്‍ പിന്തുടരുന്ന വനിതാനേതാവ് ഇന്ത്യയുടെ വിദേശമന്ത്രി സുഷമസ്വരാജാണ് .

 80 ലക്ഷംപേരാണ് സുഷമാ സ്വരാജിനെ ട്വിറ്ററില്‍ പിന്തുടരുന്നത് .

ട്വിറ്ററില്‍ ഏറ്റവുമധികംപേര്‍ പിന്തുടരുന്ന അറബ്‌നേതാവ് യു .എ .ഇ .

 വൈസ് പ്രസിഡന്റും പ്രധാനമന്ത്രിയും ദുബായ് ഭരണാധികാരിയുമായ ശൈഖ് മുഹമ്മദ് ബിന്‍ റാഷിദ് അല്‍ മക്തൂമാണ് .

 79 ലക്ഷം പേരാണ് ശൈഖ് മുഹമ്മദിനെ പിന്തുടരുന്നത് .

 60 ലക്ഷം പേര്‍ പിന്തുടരുന്ന ജോര്‍ദാനിലെ റാണിയാ രാജ്ഞിയാണ് അറബ് നേതാക്കളില്‍ രണ്ടാം സ്ഥാനത്ത് .