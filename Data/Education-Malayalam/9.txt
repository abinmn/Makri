                    
-----------------------------------                    

Domain: Education-Malayalam                    

Paper: Mathrubhumi                    

-----------------------------------                 

നാഷണല്‍ ഇന്‍സ്റ്റിറ്റിയൂട്ട് ഓഫ് ടെക്‌നോളജി, ഇന്ത്യന്‍ ഇന്‍സ്റ്റിറ്റിയൂട്ട് ഓഫ് ടെക്‌നോളജി, ഇന്ത്യന്‍ ഇന്‍സ്റ്റിറ്റിയൂട്ട് ഓഫ് ഇന്‍ഫര്‍മേഷന്‍ ടെക്‌നോളജി, സര്‍ക്കാര്‍ സഹായത്താല്‍ പ്രവര്‍ത്തിക്കുന്ന മറ്റ് സാങ്കേതിക സ്ഥാപനങ്ങള്‍ എന്നിവിടങ്ങളിലെ എന്‍ജിനീയറിങ്/സയന്‍സ്/ഫാര്‍മസി/ആര്‍ക്കിടെക്ചര്‍/പ്ലാനിങ് സ്ട്രീമുകളിലെ ബിരുദതല പ്രോഗ്രാമുകളിലെ പ്രവേശനത്തിനായി നടത്തുന്ന സീറ്റ് അലോട്ട്‌മെന്റിന്റെ ആദ്യ റൗണ്ട് ഫലം പ്രസിദ്ധീകരിച്ചു.

 ഫലം www.josaa.nic.in.എന്ന വെബ്‌സൈറ്റില്‍ ലഭിക്കും.

 ജൂലായ് നാലിനാണ് അടുത്ത അലോട്ടുമെന്റ്.
 
ജൂലായ് മൂന്നിനുള്ളില്‍ റിപ്പോര്‍ട്ട് ചെയ്യണം

സീറ്റ് ലഭിച്ചവര്‍, സീറ്റ് സ്വീകരിക്കല്‍ ഫീസൊടുക്കി, ജൂലായ് മൂന്നിനുള്ളില്‍ റിപ്പോര്‍ട്ടിങ് കേന്ദ്രത്തില്‍ നേരിട്ടെത്തി സീറ്റുറപ്പാക്കണം.

 നിലവില്‍ ലഭിച്ച സീറ്റില്‍ മാറ്റം വേണ്ടാത്തവര്‍ അത് ഫ്രീസ് (Freeze) ചെയ്യണം.

 ഇപ്പോള്‍ അലോട്ട്‌മെന്റ് ലഭിച്ച സ്ഥാപനത്തിലേക്കു നല്‍കിയ മറ്റു ഉയര്‍ന്ന ചോയ്‌സുകള്‍ തുടര്‍ന്ന് നിലനിര്‍ത്താനാഗ്രഹിക്കുന്നവര്‍ സ്ലൈഡ് (Slide) ഓപ്ഷനാണ് നല്‍കേണ്ടത്.

 ഉയര്‍ന്ന എല്ലാ ചോയ്‌സുകളും പരിഗണിക്കാന്‍ ഫ്‌ലോട്ട് (Float) ഓപ്ഷനും തിരഞ്ഞെടുക്കണം.

 Slide/Float ഓപ്ഷന്‍ നല്‍കിയവര്‍ക്ക് പിന്നീട് മാറ്റം വന്നാല്‍ പഴയത് നിലനിര്‍ത്താന്‍ കഴിയില്ല.

 പുതിയത് സ്വീകരിക്കണം.
 
പ്രിയം കംപ്യൂട്ടര്‍ സയന്‍സ്

ആദ്യറൗണ്ട് അലോട്ടുമെന്റില്‍ ഉയര്‍ന്ന റാങ്കുള്ളവര്‍ താത്പര്യം കൂടുതല്‍ കംപ്യൂട്ടര്‍ സയന്‍സ് ആന്‍ഡ് എന്‍ജിനീയറിങ്ങിനാണ്.

 െഎ.െഎ.ടി.കളില്‍ വിദ്യാര്‍ഥികള്‍ താത്പര്യം കാണിച്ച ആദ്യത്തെ പത്തു ബ്രാഞ്ചില്‍ എട്ടും കംപ്യൂട്ടര്‍ സയന്‍സ് ആന്‍ഡ് എന്‍ജിനീയറിങ്ങിലെ നാലു വര്‍ഷ ബി.ടെക്, അഞ്ച് വര്‍ഷ ബി.ടെക്-എം.ടെക് ഡ്യുവല്‍ ഡിഗ്രി എന്നിവയാണ്.

 ബോംബെ െഎ.െഎ.ടി.

 യിലെ നാലുവര്‍ഷ ബി.ടെക് സി.എസ് ആന്‍ഡ് ഇ (CS&E) ബ്രാഞ്ചിലാണ് ആദ്യം ഓപ്പണ്‍ കാറ്റഗറിയില്‍ പ്രവേശനം പൂര്‍ത്തിയായത്.

 അവസാന ഓപ്പണ്‍ റാങ്ക്, 62 ആണ്.
 
പാലക്കാട്‌ ഐഐടിയിലെ അവസാന റാങ്കുകള്‍
 
പാലക്കാട്‌ ഐഐടിയില്‍ വിവിധ ബ്രാഞ്ചുകളിലെ അവസാന അലോട്ടുമെന്റ് റാങ്കുകള്‍ ഇപ്രകാരം: കംപ്യൂട്ടര്‍ സയന്‍സ് ആന്‍ഡ് എന്‍ജിനീയറിങ്-4518 (ഓപ്പണ്‍) 1079 (എസ്.സി), 728 (എസ്.ടി), 1678 (ഒ.ബി.സി), ഇലക്ട്രിക്കല്‍-6411, 1446, 654, 2501; മെക്കാനിക്കല്‍-6806, 1490, 714, 2555; സിവില്‍- 7694, 1486, 551, 2740.

മദ്രാസ്‌ ഐഐടിയിലെ അവസാന റാങ്കുകള്‍

മദ്രാസ്‌ ഐഐടിയിലെ വിവിധ ബ്രാഞ്ചുകളിലെ അവസാന ഓപ്പണ്‍ അലോട്ട്‌മെന്റ് റാങ്കുകള്‍ ഇപ്രകാരമാണ്.

 i) ഏറോസ്‌പേസ്-2782, (4 വര്‍ഷം), 3229 (5 വര്‍ഷം), ബയോളജിക്കല്‍ എന്‍ജിനീയറിങ് (5) -5990, ബയോളജിക്കല്‍ സയന്‍സ് (5), 7746, കെമിക്കല്‍ 2740 (4), 3282 (5), സിവില്‍- 3394 (4), 4007 (5); കംപ്യൂട്ടര്‍ സയന്‍സ് ആന്‍ഡ് എന്‍ജിനീയറിങ് -171 (4), 252 (5); ഇലക്ട്രിക്കല്‍-636 (4), 1073(5); എന്‍ജിനീയറിങ് ഡിസൈന്‍ -3884 (4); എന്‍ജിനീയറിങ് ഫിസിക്‌സ് -2024 (4); മെക്കാനിക്കല്‍ -1214 (4), 1817 (5); മെറ്റല്ലര്‍ജിക്കല്‍ ആന്‍ഡ് മെറ്റീരിയല്‍ -4285 (4), 4499 (5); നേവല്‍ ആര്‍ക്കിടെക്ചര്‍ ആന്‍ഡ് ഓഷ്യന്‍- 4841 (4), 5313 (5), ഫിസിക്‌സ് (5) -2177.

എന്‍ഐടിയിലും​ മുന്നില്‍ കംപ്യൂട്ടര്‍ സയന്‍സ്

എന്‍ഐടി അലോട്ടുമെന്റിലും കംപ്യൂട്ടര്‍ സയന്‍സ് ആന്‍ഡ് എന്‍ജിനീയറിങ്ങിനാണ് താത്പര്യക്കാര്‍ കൂടുതല്‍.

 ഇന്‍ഫര്‍മേഷന്‍ ടെക്‌നോളജിക്കും താത്പര്യം കുറവല്ല.

 കംപ്യൂട്ടര്‍ സയന്‍സുള്ള എന്‍.െഎ.ടി.കളില്‍ കൂടുതലും ദക്ഷിണേന്ത്യയിലാണ്.

 ഏറ്റവും ആദ്യം നികത്തപ്പെട്ടത് (ഓപ്പണ്‍) തിരുച്ചിറപ്പള്ളി എന്‍ഐടിയിലെ കംപ്യൂട്ടര്‍ സയന്‍സ് ആന്‍ഡ് എന്‍ജിനീയറിങ് ബ്രാഞ്ചാണ്.

 അവസാന ഓപ്പണ്‍ റാങ്ക് 1158.

കോഴിക്കോട് എന്‍ഐടി​യിലെ അവസാന റാങ്കുകള്‍

കേരളത്തില്‍ കോഴിക്കോട്ടുള്ള എന്‍ഐടിയില്‍ വിവിധ ബ്രാഞ്ചുകളിലെ ഓപ്പണ്‍ വിഭാഗത്തിലെ അവസാന റാങ്കുകള്‍, എച്ച്.എസ്.

 വിഭാഗത്തിലും ഒ.എസ്.

 വിഭാഗത്തിലും ഇപ്രകാരമാണ്: സി.എസ്.ആന്‍ഡ് ഇ.-10685 (എച്ച്.എസ്); 4497 (ഒ.എസ്), മെക്കാനിക്കല്‍-13111, 9450.

 ഇലക്ട്രോണിക്‌സ് ആന്‍ഡ് കമ്യൂണിക്കേഷന്‍-14269, 6155, ബയോടെക്‌നോളജി-14669, 18134 ഇലക്ട്രിക്കല്‍ ആന്‍ഡ് ഇലക്ട്രോണിക്‌സ് -15679, 8595, സിവില്‍-18792, 14680; കെമിക്കല്‍-19794, 14425; പ്രൊഡക്ഷന്‍ -20253, 15463.

 ആര്‍ക്കിടെക്ചര്‍- 1090, 888 (ആര്‍ക്കിടെക്ചര്‍ റാങ്ക്).