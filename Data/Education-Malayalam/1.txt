                    
-----------------------------------                    

Domain: Education-Malayalam                    

Paper: Mathrubhumi                    

-----------------------------------                 

നീറ്റ് ഫലം വന്നശേഷം പ്രവേശനം സംബന്ധിച്ച് ഇനിയും വ്യക്തതയായില്ല.

 വിവിധ സംസ്ഥാനങ്ങളിലെ എം.ബി.ബി.എസ്./ബി.ഡി.എസ്.

 സീറ്റുകളിലെ പ്രവേശനം  അതത് സംസ്ഥാനത്തെ സര്‍ക്കാര്‍ സംവിധാനംവഴിയാണ്.

 കേരളത്തില്‍ പ്രവേശനപ്പരീക്ഷാ കമ്മിഷണര്‍ക്കാണ് ഈ ചുമതല.

 തമിഴ്‌നാട്ടില്‍, ഡയറക്ടറേറ്റ് ഓഫ് ഹെല്‍ത്ത് സര്‍വീസസ് (www.tnhealth.org) കര്‍ണാടകത്തില്‍, കര്‍ണാടക എക്‌സാമിനേഷന്‍ അതോറിറ്റി (www.kea.kar.nic.in) പോണ്ടിച്ചേരിയില്‍, സെന്‍ട്രലൈസ്ഡ് അഡ്മിഷന്‍ കമ്മിറ്റി (www.centaconline.in) തുടങ്ങിയവയാണ് പ്രവേശനനടപടികള്‍ നിയന്ത്രിക്കുന്നത്.

 കേരളത്തിലെ എം.ബി.ബി.എസ്./ബി.ഡി.എസ്.

 പ്രവേശനത്തിന് കേരളീയര്‍ക്കാണ് പൊതുവേ അര്‍ഹത.

 കേരളത്തിനു പുറത്തുനിന്നുള്ളവരെ പരിഗണിക്കില്ല (കേരളീയേതരര്‍ ഒന്നാം വിഭാഗം ഒഴികെ).

  
മറ്റ് സംസ്ഥാനങ്ങളില്‍
മറ്റ് സംസ്ഥാനങ്ങളിലെ സര്‍ക്കാര്‍ സീറ്റുകള്‍ ആ സംസ്ഥാനത്തെ നേറ്റിവിറ്റി വ്യവസ്ഥ തൃപ്തിപ്പെടുന്നവര്‍ക്കായി നീക്കിവെച്ചിരിക്കുന്നു.

 എന്നാല്‍ അഖിലേന്ത്യാതലത്തില്‍ പ്രവേശനം നല്‍കുന്ന ചില സ്വകാര്യ/സ്വാശ്രയ സ്ഥാപനങ്ങളിലെ മാനേജ്‌മെന്റ്/എന്‍.ആര്‍.ഐ.

 സീറ്റുകളിലേക്ക് മറ്റു സംസ്ഥാനക്കാര്‍ക്കും അവസരം ലഭിച്ചേക്കാം.

 ഇതുകണ്ടെത്തി അപേക്ഷിക്കണം.

  
തമിഴ്‌നാട്ടില്‍ അപേക്ഷ ജൂലായ് 8 വരെ തമിഴ്‌നാട്ടിലെ എം.ബി.ബി.എസ്/ബി.ഡി.എസ്.

 പ്രവേശനത്തിന് ജൂലായ് 8 വൈകീട്ട് 5 മണിവരെ അപേക്ഷിക്കാം.

 പ്രവേശനവുമായി ബന്ധപ്പെട്ട നിര്‍ദേശങ്ങള്‍ www.tnhealth.org.

 www.tnmedicalselection.org എന്നീ വെബ്‌സൈറ്റുകളില്‍ ലഭിക്കും.

 സര്‍ക്കാര്‍/സ്വാശ്രയമെഡിക്കല്‍ കോളേജുകളിലെ ഗവണ്‍മെന്റ് ക്വാട്ട സീറ്റിലെ പ്രവേശനത്തിന് അര്‍ഹതനേടാന്‍ അപേക്ഷാര്‍ഥി തമിഴ്‌നാട് നേറ്റിവിറ്റി വ്യവസ്ഥ തൃപ്തിപ്പെടുത്തുന്നവരായിരിക്കണം.

 സ്വകാര്യ, സ്വാശ്രയ മെഡിക്കല്‍/ഡെന്റല്‍ കോളേജുകളിലെ മാനേജ്‌മെന്റ്/എന്‍.ആര്‍.ഐ.

 സീറ്റുകളിലേക്ക് അപേക്ഷിക്കാന്‍ ഈ വ്യവസ്ഥയില്ല.

 അപേക്ഷാര്‍ഥി ഭാരതീയനായിരിക്കണമെന്നതാണ് മാനേജ്‌മെന്റ് സീറ്റ് പ്രവേശനത്തിനുള്ള വ്യവസ്ഥ.

 മാനേജ്‌മെന്റ്/എന്‍.ആര്‍.ഐ.

 സീറ്റുകള്‍, നീറ്റ് സ്‌കോര്‍ പരിഗണിച്ചാണ് നികത്തുക.
കര്‍ണാടകത്തില്‍
കര്‍ണാടകയിലെ എക്‌സാമിനേഷന്‍സ് അതോറിറ്റി, സംസ്ഥാനത്തെ എം.ബി.ബി.എസ്/ബി.ഡി.എസ്.

 കോഴ്‌സുകളിലെ സര്‍ക്കാര്‍ ക്വാട്ട സീറ്റുകളിലെ പ്രവേശനത്തിനായുള്ള അപേക്ഷ ക്ഷണിച്ചു.

 കര്‍ണാടക നേറ്റിവിറ്റി വ്യവസ്ഥ തൃപ്തിപ്പെടുത്തുന്നവര്‍ക്കായിരുന്നു അപേക്ഷിക്കാനുള്ള യോഗ്യത. സ്വകാര്യ മെഡിക്കല്‍/ഡെന്റല്‍ കോളേജുകളിലെ മാനേജ്‌മെന്റ്/എന്‍.ആര്‍.ഐ.

 സീറ്റുകളിലെ പ്രവേശനത്തിനുള്ള അപേക്ഷ ഇതുവരെ വിളിച്ചിട്ടില്ല.

 പോണ്ടിച്ചേരിയില്‍ എം.ബി.ബി.എസ്./ബി.ഡി.എസ്.

 പ്രവേശനത്തിനുള്ള അപേക്ഷാസമര്‍പ്പണം പൂര്‍ത്തിയായി. 
കേരളത്തില്‍ ഇനിയെന്ത്. 
കേരളത്തില്‍ എം.ബി.ബി.എസ്./ബി.ഡി.എസ്.

 ഉള്‍പ്പെടെ എല്ലാ മെഡിക്കല്‍, അനുബന്ധ കോഴ്‌സുകളിലെയും പ്രവേശനം നീറ്റ് റാങ്കുപ്രകാരമാണ്.

 എം.ബി.ബി.എസ്./ബി.ഡി.എസ്.

 പ്രവേശനത്തിന് അര്‍ഹതനേടാന്‍ അപേക്ഷാര്‍ഥി നീറ്റ്‌യുജി 2017ല്‍ യോഗ്യത നേടിയിരിക്കണം.

 എം.ബി.ബി.എസ്./ബി.ഡി.എസ്.

 ഒഴികെയുള്ള കോഴ്‌സ് പ്രവേശനത്തിന് അര്‍ഹതനേടാന്‍ അപേക്ഷാര്‍ഥിക്ക് നീറ്റ് പരീക്ഷയില്‍ കുറഞ്ഞത് 20 മാര്‍ക്കെങ്കിലും ഉണ്ടായിരിക്കണം.

 (എസ്.സി/എസ്.ടി.കാര്‍ക്ക് ഈ കോഴ്‌സുകളിലെ പ്രവേശനത്തിന് ഈ വ്യവസ്ഥ ബാധകല്ല).

 ഇവ കൂടാതെ വിദ്യാര്‍ഥി പ്രവേശനപ്പരീക്ഷാ കമ്മിഷണര്‍ക്ക് പ്രവേശനത്തിനായി അപേക്ഷിച്ചിരിക്കണം.

 ഇതിനകം അപേക്ഷിക്കാത്തവര്‍ക്ക് ജൂലായ് 6നുള്ളില്‍ അപേക്ഷിക്കാന്‍ അവസരമുണ്ട്.
നീറ്റ് അടിസ്ഥാനത്തില്‍ പ്രവേശനം നടത്തുന്നതിനാല്‍ KEAM മെഡിക്കല്‍ അപേക്ഷകരുടെ നീറ്റ്  സംബന്ധിച്ച വിവരങ്ങള്‍ വെബ്‌സൈറ്റില്‍ കൂടി 'Candidate Portal'വഴി അപേക്ഷാ നമ്പറും, പാസ്‌വേഡും നല്‍കി അപേക്ഷാര്‍ഥിക്ക് 'House Page'ല്‍ കടക്കാം.

 അവിടെ 'NEET Details Submission' ലിങ്കില്‍, നീറ്റ് റോള്‍ നമ്പര്‍, നീറ്റ് ആപ്‌ളിക്കേഷന്‍ നമ്പര്‍ എന്നിവ നല്‍കുമ്പോള്‍, അപേക്ഷാര്‍ഥിയുടെ നീറ്റ് സ്‌കോര്‍, ഓള്‍ ഇന്ത്യ റാങ്ക് എന്നിവ ദൃശ്യമാകും.

 ഇത് പരിശോധിച്ച് ശരിയാണെന്ന് ഉറപ്പുവരുത്തണം.

 അതിനായി 'Verified and Submit' ബട്ടണ്‍ ക്‌ളിക്കുചെയ്യണം.

 പ്രിന്റ് ലിങ്കുപയോഗിച്ച്, സ്‌കോര്‍ നല്‍കലിന്റെ പ്രിന്റൗട്ട് എടുത്ത് സൂക്ഷിക്കണം.

 രേഖകളൊന്നും അപ്‌ലോഡ് ചെയ്യേണ്ടതില്ല.

  
KEAMന് അപേക്ഷിച്ചപ്പോള്‍ മെഡിക്കല്‍ കോഴ്‌സുകള്‍ തിരഞ്ഞെടുക്കാതെ പോയവര്‍ക്ക് താത്പര്യമുള്ളപക്ഷം അതുകൂടി ചേര്‍ത്ത് നീറ്റ് സംബന്ധിച്ച നടപടി പൂര്‍ത്തിയാക്കാം.

 KEAMന് ഇതുവരെയും അപേക്ഷിക്കാത്തവര്‍ക്കും ഇപ്പോള്‍ അപേക്ഷിച്ച് നീറ്റ് സ്‌കോര്‍ പരീക്ഷാ കമ്മിഷണര്‍ക്ക് സമര്‍പ്പിക്കാം.

 ഇതിനെല്ലാം ജൂലായ് 6 വൈകീട്ട് 5 മണിവരെയാണ് സമയമുള്ളത്.
നീറ്റ് ഫലം അംഗീകരിച്ചുനല്‍കിയവരുടെ സ്‌കോര്‍ പരിഗണിച്ച് എം.ബി.ബി.എസ്./ബി.ഡി.എസ്.

 പ്രവേശനത്തിനും മറ്റ് അനുബന്ധ കോഴ്‌സ് പ്രവേശനത്തിനും പ്രത്യേകം റാങ്ക് പട്ടികകള്‍ പ്രവേശന പരീക്ഷാകമ്മിഷണര്‍ രൂപപ്പെടുത്തും.

 ആയൂര്‍വേദകോഴ്‌സ് പ്രവേശനത്തിന് മൂന്നാമതൊരു റാങ്ക് പട്ടിക, പ്രൊസ്പക്ടസ് വ്യവസ്ഥയനുസരിച്ച് (സംസ്‌കൃതം രണ്ടാം ഭാഷയായി പ്‌ളസ്ടുതലത്തില്‍ പഠിച്ചവര്‍ക്ക് അധികമായി 8 മാര്‍ക്ക് നല്‍കി) തയ്യാറാക്കും.

 ഈ മൂന്നു റാങ്ക് പട്ടികകളായിരിക്കും കേരളത്തിലെ മെഡിക്കല്‍, അനുബന്ധ കോഴ്‌സ് പ്രവേശനത്തിന് ബാധകം.

 ഈ റാങ്ക് പട്ടികകള്‍ പ്രവേശന പരീക്ഷാ കമ്മീഷണര്‍ പ്രസിദ്ധപ്പെടുത്തും.

 തുടര്‍ന്ന് ഇതിന്റെയടിസ്ഥാനത്തില്‍ വിവിധ സംവരണ വിഭാഗങ്ങളിലെ കാറ്റഗറി പട്ടികയും പ്രസിദ്ധീകരിക്കും.

 അലോട്ടുമെന്റ് നടപടികള്‍ സംബന്ധിച്ച വിജ്ഞാപനവും റാങ്ക് പട്ടിക തയ്യാറാക്കിയതിനുശേഷം വരുന്നതാണ്.

 ഓപ്ഷന്‍ നല്‍കാന്‍ അപ്പോഴാണ് വിദ്യാര്‍ഥികള്‍ക്ക് അവസരം ലഭിക്കുക.