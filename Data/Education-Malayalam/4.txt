                    
-----------------------------------                    

Domain: Education-Malayalam                    

Paper: Mathrubhumi                    

-----------------------------------                 

ഹരിപ്പാട്: സപ്ലിമെന്ററി അലോട്ട്‌മെന്റിനായി സംസ്ഥാനത്തുള്ളത് 38,509 സീറ്റുകൾ.

 ഏകജാലകം വഴിയുള്ള ആദ്യ രണ്ട് അലോട്ട്‌മെന്റുകൾക്കുശേഷം മിച്ചം വന്ന സീറ്റുകളാണിത്. വ്യാഴാഴ്ച മുതൽ സപ്ലിമെന്ററി അലോട്ട്‌മെന്റിന് അപേക്ഷ സ്വീകരിക്കും.

 ഇതുവരെ പ്രവേശനം ലഭിക്കാത്തവർക്ക് സപ്ലിമെന്ററി അലോട്ട്‌മെന്റിനായി അപേക്ഷ പുതുക്കണം.

 സി.ബി.എസ്.ഇ.

 സ്‌കൂൾ തലത്തിലെ പരീക്ഷ എഴുതിയവർക്കും ഇതുവരെ അപേക്ഷിക്കാത്തവർക്കും പുതിയ അപേക്ഷ നൽകാം. 
നിലവിൽ ഏതെങ്കിലും ക്വാട്ടയിൽ പ്രവേശനം ലഭിച്ചവർക്ക് സപ്ലിമെന്ററി അലോട്ട്‌മെന്റിന് അപേക്ഷിക്കാൻ അനുവാദമില്ല. ഏകജാലകം വഴിയുള്ള മെരിറ്റ് സീറ്റുകൾ 2,85,917 ആണ്.

 ഇതിൽ 2,47,408 സീറ്റിൽ ആദ്യ രണ്ട് അലോട്ട്‌മെന്റുകൾവഴി കുട്ടികൾ ചേർന്നിട്ടുണ്ട്.
 സപ്ലിമെന്റി അലോട്ട്‌മെന്റിനായി ജില്ലകളിലെ മിച്ചമുള്ള മെരിറ്റ് സീറ്റുകൾ:കോഴിക്കോട്- 3,736, മലപ്പുറം- 4,542, വയനാട്- 989, കണ്ണൂർ- 2,598, കാസർഗോഡ്- 1,373.