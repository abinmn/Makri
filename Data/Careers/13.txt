                    
-----------------------------------                    

Domain: Careers                    

Paper: Mathrubhumi                    

-----------------------------------                 

മികച്ച സേവനവേതന വ്യവസ്ഥകൾക്കൊപ്പം സൈനികക്കുപ്പായം പകർന്നുതരുന്ന അന്തസ്സും അഭിമാനവുമാണ് യുവാക്കളെ സേനയിലേക്ക് ആകർഷിക്കുന്നത്.

 സേനകളിൽ കരിയർ കെട്ടിപ്പടുക്കാൻ ആഗ്രഹിക്കുന്നവർക്കായി പ്രധാനപ്പെട്ട രണ്ടു വിജ്ഞാപനങ്ങൾ പ്രസിദ്ധീകരിച്ചു.

 നാഷണൽ ഡിഫൻസ് അക്കാദമി/നേവൽ അക്കാദമി പരീക്ഷയ്ക്കും എയർഫോഴ്‌സ് കോമൺ അഡ്മിഷൻ ടെസ്റ്റിനും (എ.എഫ്.

 ക്യാറ്റ്) ഇപ്പോൾ അപേക്ഷിക്കാം.

 എൻ.ഡി.എ./നേവൽ അക്കാദമി പരീക്ഷ ആൺകുട്ടികൾക്ക് മാത്രമേ എഴുതാനാകൂ.

 എ.എഫ്.

 ക്യാറ്റിൽ പെൺകുട്ടികൾക്കും അവസരമുണ്ട്. 
എൻ.ഡി.എ.
മഹാരാഷ്ട്രയിലെ പുണെയ്ക്കടുത്തുള്ള കടക്‌വാസ്‌ലയിലാണ് നാഷണൽ ഡിഫൻസ് അക്കാദമി (എൻ.ഡി.എ.) പ്രവർത്തിക്കുന്നത്.

 കര, വ്യോമ, നാവിക സേനാവിഭാഗങ്ങളിലേക്ക് ഒരുമിച്ച് പരിശീലനം നൽകുന്ന ലോകത്തെ ആദ്യ സൈനിക അക്കാദമികൂടിയാണിത്.

 355 ഒഴിവുകളാണുള്ളത്.

 ഇതിൽ 208 സീറ്റുകൾ കരസേനയിലും 72 എണ്ണം വ്യോമസേനയിലും 55 എണ്ണം നാവികസേനയിലുമാണ്.

 ഇതോടൊപ്പം ഏഴിമല നാവിക അക്കാദമിയിലേക്കുള്ള 55 സീറ്റുകളിലേക്കും പ്രവേശനം നടക്കും.

 എല്ലാംകൂടെ ആകെ 390 ഒഴിവുകളേയുള്ളൂ.

 ഈ ഒഴിവുകളിലേക്കായി മൂന്നു ലക്ഷത്തിനടുത്ത് അപേക്ഷകരുണ്ടാകും.

 എല്ലാ വർഷവും ഏപ്രിൽ, ഓഗസ്റ്റ് മാസങ്ങളിലായി രണ്ടുതവണ എൻ.ഡി.എ./നേവൽ അക്കാദമി പ്രവേശനപരീക്ഷ നടക്കാറുണ്ട്. 
പരീക്ഷ 
രണ്ടരമണിക്കൂർ ദൈർഘ്യമുള്ള രണ്ടു പരീക്ഷകളാണ് എൻ.ഡി.എ./നേവൽ അക്കാദമി പ്രവേശനത്തിന്റെ ആദ്യ കടമ്പ.

 ആദ്യപരീക്ഷയിൽ 300 മാർക്കിന്റെ കണക്ക് ചോദ്യങ്ങളുണ്ടാകും.

 ആൾജിബ്ര, മെട്രിസസ് ആൻഡ് ഡിറ്റർമിനന്റ്‌സ്, ട്രിഗണോമെട്രി, അനലിറ്റിക്കൽ ജ്യോമെട്രി, ഡിഫ്രൻഷ്യൽ കാൽക്കുലസ്, ഇന്റഗ്രൽ കാൽക്കുലസ്, വെക്ടൾ ആൾജിബ്ര, സ്റ്റാറ്റിസ്റ്റിക്‌സ് ആൻഡ് പ്രോപ്പബിലിറ്റി എന്നീ ഭാഗങ്ങളിൽനിന്നായി ആകെ 120 ചോദ്യങ്ങൾ.
രണ്ടാമത്തെ പരീക്ഷ 600 മാർക്കിന്റേതാണ്.

 അതിൽ 200 മാർക്കിന്റെ ചോദ്യങ്ങൾ ഇംഗ്ലീഷിൽ നിന്നായിരിക്കും.

 ഫിസിക്സ്, കെമിസ്ട്രി, ജനറൽ സയൻസ്, സോഷ്യൽ സ്റ്റഡീസ്, ജ്യോഗ്രഫി, കറന്റ് ഇവന്റ്‌സ് എന്നിവയിൽനിന്നായി 400 മാർക്കിന്റെ ചോദ്യങ്ങളുമുണ്ടാകും.

 ആകെ 150 ചോദ്യങ്ങൾ. 
യു.പി.എസ്.സി.

 നടത്തുന്ന എഴുത്തുപരീക്ഷ കഴിയുന്നതോടെ ആദ്യഘട്ടം പൂർത്തിയായി.

 ഇന്ത്യൻ സൈന്യത്തിന്റെ കീഴിലുള്ള സർവീസ് സെലക്ഷൻ ബോർഡാണ് (എസ്.എസ്.ബി.) തുടർന്നുള്ള ഇന്റലിജൻസ് ആൻഡ് പേഴ്‌സണാലിറ്റി ടെസ്റ്റ് നടത്തുക.

 നാലുദിവസം നീളുന്ന പ്രക്രിയയാണിത്.

 ഈ കടമ്പകൂടി വിജയകരമായി പൂർത്തിയാക്കുന്നവർക്ക് എൻ.ഡി.എ.യിലേക്കുള്ള പ്രവേശനം ലഭിക്കും. 

നാഷണൽ ഡിഫൻസ് അക്കാദമി (എൻ.ഡി.എ)

 
അവസാന തീയതി ജൂൺ 30
നാഷണൽ ഡിഫൻസ് അക്കാദമിയിലേക്കും നേവൽ അക്കാദമിയിലേക്കുമുള്ള പ്രവേശനത്തിന് യൂണിയൻ പബ്ലിക് സർവീസ് കമ്മിഷൻ അപേക്ഷ ക്ഷണിച്ചു.

 390 ഒഴിവുകളുണ്ട്.

 1999 ജനുവരി രണ്ടിനും 2002 ജനുവരി ഒന്നിനും ഇടയിൽ ജനിച്ച അവിവാഹിതരായ പുരുഷന്മാർക്ക് അപേക്ഷിക്കാം.
യോഗ്യത-എൻ.ഡി.എ.

 ആർമി വിങ്: പ്ലസ്ടു/തത്തുല്യം.

 എയർഫോഴ്സ്, നേവൽ വിങ്, നേവൽ അക്കാദമിയിലെ 10+2 കേഡറ്റ് എൻട്രി: ഫിസിക്സ്, മാത്തമാറ്റിക്സ് എന്നിവ പഠിച്ച് 10+2 പാറ്റേണിൽ 12-ാം ക്ലാസ് പാസ്/തത്തുല്യം.

 അവസാനവർഷക്കാർക്കും അപേക്ഷിക്കാം.

 നിർദിഷ്ട ശാരീരിക-മാനസിക ആരോഗ്യമുണ്ടാവണം.

 അവസാന തീയതി: ജൂൺ 30.

 വെബ്‌സൈറ്റ്: www.upsconline.nic.in

കോമൺ അഡ്മിഷൻ ടെസ്റ്റ് 

 
അവസാനതീയതി ജൂൺ 29
വ്യോമസേനയിൽ ഫ്‌ളൈയിങ്, ടെക്നിക്കൽ, ഗ്രൗണ്ട് ഡ്യൂട്ടി ബ്രാഞ്ചുകളിലായി കോമൺ അഡ്മിഷൻ ടെസ്റ്റിന് അപേക്ഷ ക്ഷണിച്ചു.

 വനിതകൾക്കും അപേക്ഷിക്കാം.
ഫ്‌ളൈയിങ് ബ്രാഞ്ച്, ടെക്നിക്കൽ ബ്രാഞ്ച്-ഏറോനോട്ടിക്കൽ എൻജിനീയർ (മെക്കാനിക്കൽ), ഗ്രൗണ്ട് ഡ്യൂട്ടി-അഡ്മിനിസ്ട്രേഷൻ ആൻഡ് ലോജിസ്റ്റിക്‌സ്, ഗ്രൗണ്ട് ഡ്യൂട്ടി-അക്കൗണ്ട്സ്, ഗ്രൗണ്ട് ഡ്യൂട്ടി-എജുക്കേഷൻ, എന്നീ ബ്രാഞ്ചുകളിലേക്കാണ് നിയമനം.

 ഓൺലൈൻ അപേക്ഷ ജൂൺ 29 വരെ സ്വീകരിക്കും.

 യോഗ്യത, പ്രായം എന്നിവ സംബന്ധിച്ച വിശദവിവരങ്ങൾക്ക് വെബ്‌സൈറ്റ്: www.careerairforce.nic.in

എ.എഫ്.

 ക്യാറ്റ് 

 
വ്യോമസേനയിലെ ഫ്ലയിങ്, ഗ്രൗണ്ട് ഡ്യൂട്ടി (ടെക്‌നിക്കൽ), ഗ്രൗണ്ട് ഡ്യൂട്ടി (നോൺ-ടെക്‌നിക്കൽ) വിഭാഗങ്ങളിലേക്ക് ഓഫീസർമാരെ തിരഞ്ഞെടുക്കാനുള്ള പ്രത്യേക പരീക്ഷയാണ് എയർഫോഴ്‌സ് കോമൺ അഡ്മിഷൻ ടെസ്റ്റ് എന്ന എ.എഫ്.

 ക്യാറ്റ്.

 എല്ലാവർഷവും ഫെബ്രുവരി/ഓഗസ്റ്റ് മാസങ്ങളിലാണ് ഈ പരീക്ഷ നടക്കാറ്.
ഓഗസ്റ്റ് 27-ന് നടക്കുന്ന പരീക്ഷയ്ക്കാണ് ഇപ്പോൾ അപേക്ഷ ക്ഷണിച്ചിട്ടുള്ളത്.

 സയൻസ്/ആർട്‌സ്/കൊമേഴ്‌സ്/എൻജിനീയറിങ് ബ്രാഞ്ചുകളിൽ ഏതിലെങ്കിലും ബിരുദം നേടിയവർക്ക് വിവിധ വിഭാഗങ്ങളിലേക്ക് അപേക്ഷിക്കാം. 
പരീക്ഷയുടെ മാതൃകാചോദ്യങ്ങളും സിലബസും ഇതേ സൈറ്റിൽ ലഭിക്കും.

 തിരഞ്ഞെടുക്കപ്പെടുന്നവർക്കുള്ള പരിശീലനം 2018 ഓഗസ്റ്റിൽ തെലങ്കാനയിലെ ദുണ്ടിഗുൽ എയർഫോഴ്‌സ് അക്കാദമിയിൽ ആരംഭിക്കും.

 ഹൈദരാബാദിൽനിന്ന് 43 കിലോമീറ്റർ അകലെയാണ് ദുണ്ടിഗുൽ.

100 ചോദ്യം 300 മാർക്ക്‌

 
വെർബൽ എബിലിറ്റി, ന്യൂമറിക്കൽ എബിലിറ്റി, റീസണിങ്, ജനറൽ അവേർനെസ്, മിലിട്ടറി ആപ്റ്റിറ്റ്യൂഡ് എന്നിവയിൽനിന്നുള്ള 100 ചോദ്യങ്ങളാണ് എ.എഫ്.

 ക്യാറ്റ് പരീക്ഷയ്ക്കുണ്ടാവുക.

 മൊത്തം 300 മാർക്ക്.

 ഗ്രൗണ്ട് ഡ്യൂട്ടി (ടെക്‌നിക്കൽ) ബ്രാഞ്ചിലേക്ക് അപേക്ഷിക്കുന്നവർ എൻജിനീയറിങ് നോളേജ് ടെസ്റ്റ് (ഇ.കെ.ടി.) എന്നൊരു പരീക്ഷകൂടി ഇതോടൊപ്പം എഴുതേണ്ടതുണ്ട്.

 45 മിനിറ്റാണ് ഈ പരീക്ഷയുടെ ദൈർഘ്യം. 
എ.എഫ്.

 ക്യാറ്റ്/ഇ.കെ.ടി.

 പരീക്ഷയിൽ വിജയിച്ചവർക്കായുള്ള സൈക്കോളജിക്കൽ, ഗ്രൂപ്പ് ടെസ്റ്റും അഭിമുഖവും നടത്തുക എയർഫോഴ്‌സ് സെലക്ഷൻ ബോർഡായിരിക്കും.

  ദെഹ്‌റാദൂൺ, മൈസൂർ, ഗാന്ധിനഗർ, വാരാണസി നഗരങ്ങളിലുള്ള എയർഫോഴ്‌സ് സെലക്ഷൻ ബോർഡ് കേന്ദ്രങ്ങളിൽെവച്ചായിരിക്കും ഇത് നടക്കുക.

 അഞ്ചുദിവസം നീളുന്ന അഭിമുഖപ്രക്രിയയ്ക്കുശേഷം ഉദ്യോഗാർഥികളുടെ വൈദ്യപരിശോധനകൂടി പൂർത്തിയാക്കിയേ അന്തിമപട്ടിക പ്രസിദ്ധീകരിക്കൂ.