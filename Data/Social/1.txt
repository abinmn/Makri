                    
-----------------------------------                    

Domain: Social                    

Paper: Mathrubhumi                    

-----------------------------------                 

സിറിയയിലെ ഐ.എസ്.

 താവളത്തിലേക്ക്  തീവ്രവാദിയുടെ ഭാര്യയായി ഇസ്ലാം മിതാട്ട് ചെന്നെത്തുന്നത് തന്റെ 23ാം വയസ്സിലാണ്.

 പാതി അഫ്ഗാനിയും പാതി ബ്രിട്ടീഷുകാരനുമായ ബിസ്സിനസ്സുകാരനെ വിവാഹം ചെയ്യുന്നതോടെ തന്റെ ജീവിതത്തിന് കൂടുതല്‍ നിറം വെക്കുമെന്ന് അവര്‍ ആശിച്ചു.

 സാമ്പത്തിക സ്ഥിരതയുള്ള കുടുംബത്തിലേക്ക് എത്തിച്ചേരുന്നതിലൂടെ ഒരു അറിയപ്പെടുന്ന സ്‌റ്റൈലിസ്റ്റ് ആയിത്തീരാന്‍ താന്‍ പ്രയത്നിക്കാനുള്ള അവസരം ലഭിക്കുമെന്നും അവര്‍ കൊതിച്ചു.
എന്നാല്‍ വിവാഹാനന്തരം പ്രതീക്ഷകളും സ്വപ്നങ്ങളും തകിടം മറിഞ്ഞു.

 താന്‍ ഒരിക്കലും എത്തിപ്പെടാന്‍ ആഗ്രഹിക്കാത്ത ഒരിടത്തിലേക്ക് മിതാട്ടിന്റെ ജീവിതം വലിച്ചിഴയപ്പെടുകയായിരുന്നു.
ഐ.എസ്.

 തീവ്രവാദികളുടെ കുഞ്ഞുങ്ങളെ പെറ്റു പോറ്റാന്‍ മാത്രമായി പതിനായിരക്കണക്കിന് വിദേശികളാണ് സിറിയയിലെ ഐ.എസ്.

 കേന്ദ്രങ്ങളിലേക്ക് ഒഴുകിയിരുന്നത് മിതാട്ട് പറയുന്നു.

 അവരില്‍ പലരും മിതാട്ടിനെപ്പോലെ നുണകളുടെ കൂമ്പാരങ്ങളില്‍ അകപ്പെട്ട് അറിയാതെ ആ കേന്ദ്രങ്ങളില്‍ എത്തപ്പെട്ടവരാണ്.
ഐ.എസ്.നിയന്ത്രിത മേഖലയില്‍നിന്ന് രക്ഷപ്പെട്ട് അമേരിക്കന്‍ സേനയുടെ നിയന്ത്രണത്തിലുള്ള മേഖലയിലെത്തിയ മിതാട്ട് കഥപറയുമ്പോള്‍ തന്റെ മടിയില്‍ കഥകളൊന്നുമറിയാതെ കിടന്നുറങ്ങുകയായിരുന്നു അവളുടെ 10 മാസം പ്രായമുള്ള കുഞ്ഞ് മറിയ.
ആ യാത്ര തുടങ്ങുന്നത് ദുബായില്‍
2014ല്‍ ഓണ്‍ലൈനിലൂടെയാണ് ഇസ്ലാം മിതാട്ട് എന്ന 23കാരി ഖലീല്‍ അഹമ്മദെന്ന ബിസ്സിനസ്സുകാരനെ പരിചയപ്പെടുന്നത്.

 അന്ന് ദുബായിലായിരുന്ന അയാള്‍ മിതാട്ടിനെ വിവാഹം ചെയ്യാന്‍ മാത്രമായി മൊറോക്ക വരെ ചെന്നു.

 പിന്നീട് ഇരുവരും ദുബായിലേക്ക്.
ദുബായില്‍ വെച്ച് ഖലീല്‍ അഹമ്മദ് മെനഞ്ഞെടുത്ത അനേകം നുണക്കഥകളിലൂടെയും അവയുടെ ഉപകഥകളിലൂടെയുമാണ് സിറിയ വരെയുള്ള യാത്രയിലേക്ക് മിതാട്ടിനെ കൊണ്ട് ചെന്നെത്തിക്കുന്നത്.
തന്റെ കുടുംബാംഗങ്ങളെ കാണാനെന്നു പറഞ്ഞാണ് മിതാട്ടുമൊത്ത് ഖലീല്‍ അഹമ്മദ് അഫ്ഗാനിസ്ഥാനിലേക്ക് പോകുന്നത്.

 അവിടെയെത്തിയ ഖലീല്‍ നിറങ്ങളെ എല്ലാ അര്‍ഥത്തിലും മിതാട്ടിന്റെ ജീവിതത്തില്‍ നിന്നടര്‍ത്തി.

 നിറമുള്ള വസ്ത്രങ്ങള്‍ ധരിക്കാനുള്ള അവകാശം അവള്‍ക്കുണ്ടായിരുന്നില്ല.

 മെയ്ക്കപ്പ് ചെയ്യുന്നത് പോലും അയാള്‍ വിലക്കി.

 എത്രയും പെട്ടെന്ന് ലണ്ടനില്‍ എത്തി തന്റെ സ്വപ്നങ്ങള്‍ എത്തിപ്പിടിക്കണമെന്ന് അവള്‍ ആഗ്രഹിച്ചു.
എന്നാല്‍ ഇസ്താംബുളിലേക്ക് പറക്കാനായിരുന്നു ഖലീലിന്റെ പദ്ധതി.

 ഇതിനെ മിതാട്ട് എതിര്‍ത്തെങ്കിലും ഇസ്താംബുള്‍ വഴി എളുപ്പത്തില്‍ ലണ്ടനില്‍ എത്തിച്ചേരാമെന്ന ഖലീലിന്റെ വാക്കുകള്‍ അവള്‍ വിശ്വസിച്ചു.

 അവിടെ നിന്ന് സിറിയയുമായി അതിര്‍ത്തി പങ്കിടുന്ന ഗാസിയാന്‍ടെപ്പില്‍ എത്തിച്ചേരാമെന്ന ഖലീലിന്റെ പദ്ധതി വിജയിച്ചു.
ഗാസിയെന്‍ടെപ്പിലെ ഒരു വലിയ വീട്ടില്‍ ഖലീലിലിനോടൊപ്പം എത്തപ്പെട്ട അവള്‍ കണ്ട കാഴ്ച്ചകള്‍ വ്യത്യസ്തമായിരുന്നു.

 സൗദിയില്‍നിന്നും അല്‍ജീരിയയില്‍നിന്നും ഫ്രാന്‍സില്‍നിന്നും എത്തിപ്പെട്ട ദമ്പതികളായിരുന്നു ആ വീട് നിറയെ.

 അവരില്‍നിന്നാണ് ആ വീട്ടിലുള്ള ഏവരും സിറിയ ലക്ഷ്യമാക്കിയുള്ള യാത്രയിലാണെന്ന് മിതാട്ട് തിരിച്ചറിയുന്നത്.
സിറിയയിലെ ജീവിതം
ഞാന്‍ പൊട്ടിക്കരയാന്‍ തുടങ്ങി.

 യുദ്ധം തകര്‍ത്ത മാന്‍ബിജ് ലക്ഷ്യമാക്കി മിതാട്ടിനെയും കൂടെക്കൂട്ടി ഖലീല്‍ യാത്രയായി.

 ഖലീലിന്റെ സഹോദരനും ഭാര്യയും അവിടെയാണ് കുടുംബസമേതം താമസം.
താന്‍ അബ്ദുള്ളയെ ഗര്‍ഭം ധരിക്കുമ്പോള്‍ ഐ.എസ്.

 കേന്ദ്രത്തിലെ പരിശീലനത്തിലായിരുന്നു ഖലീല്‍.

 അവിടെ വെച്ച് ഖലീല്‍ കൊല്ലപ്പെട്ട വാര്‍ത്തയറിയുന്നത് സഹോദരനിലൂടെയാണ്.
ഐ.എസ്.

 തീവ്രവാദികളുടെ വിധവകള്‍ താമസിച്ച ഒരു ഗസ്റ്റ് ഹൗസിലായിരുന്നു പിന്നീടുള്ള കാലം എന്റെ ജീവിതം.

 പക്ഷെ അവിടെ വെച്ച് വിധവകളായ എന്നെപ്പോലുള്ള സ്ത്രീകള്‍ക്ക് ഐ.എസ്.

 സൈന്യം യുദ്ധപരീശീലനം നല്‍കി.

 താന്‍ ഗര്‍ഭിണിയാണെന്നതു പോലും പരിശീലനത്തില്‍ നിന്ന് ഒഴിവാകാന്‍ പര്യാപ്തമായ കാരണമായിരുന്നില്ല അവര്‍ക്ക്.
അവിടെ വെച്ചാണ് അബ്ദുള്ളയെ പ്രസവിക്കുന്നത്.

 എന്നാല്‍ പിന്നീടുള്ള ജീവിതം ദുസ്സഹമായപ്പോള്‍ മറ്റൊരാളെ വിവാഹം ചെയ്തു.

 എന്നാല്‍ ഐ.എസ്.

 നിയന്ത്രിത പ്രദേശമായ റാഖയിലെ അയാളോടൊത്തുള്ള ജീവിതത്തില്‍ മനം മടുത്ത് അവള്‍ വിവാഹ മോചിതയായി.

 പിന്നീട് വിവാഹം ചെയ്യുന്നത് ഇന്ത്യക്കാരനായ ഐ.എസ്.

 പോരാളിയെയാണ് അബു തലാ അല്‍ ഹിന്ദി എന്നാണയാളുടെ പേരെന്ന് മിതാട്ട് പറയുന്നു.അയാളുമായുള്ള ബന്ധത്തില്‍ മിതാട്ടിനുണ്ടായ കുഞ്ഞാണ് മറിയ.
എന്നാല്‍ അബു തലാ പിന്നീട് യു എസ് ആക്രമണത്തില്‍ കൊല്ലപ്പെട്ടു.

 മറ്റൊരു തീവ്രവാദി വിധവയുടെ കൂടെക്കൂടി അവിടെ നിന്ന് രഹസ്യവഴിയിലൂടെ അവര്‍ അത്ഭുതകരമായി രക്ഷപ്പെടുകയായിരുന്നു.

 ആ രഹസ്യവഴി തനിക്ക് വെളിപ്പെടുത്താനാവില്ല എന്നാണ് മിതാട്ട് പറയുന്നത്.
ഇനിയെന്ത് ചെയ്യണമെന്നറിയാതെ ഉഴലുകയാണ് മിതാട്ട്.

 തന്റെ രണ്ട് കുഞ്ഞുങ്ങളെയും കൊണ്ട് മൊറോക്കയിലേക്ക് മടങ്ങണമെന്നുണ്ട്.

 പക്ഷെ എങ്ങിനെ  .