                    
-----------------------------------                    

Domain: Money                    

Paper: Mathrubhumi                    

-----------------------------------                 

സംസ്ഥാനത്തെ എംപ്ലോയ്‌മെന്റ്‌ എക്സ്‌ചേഞ്ച്‌ ഓഫീസുകൾ തൊഴിലിനായി രജിസ്റ്റർ ചെയ്യുന്ന ഒരു സ്ഥാപനം മാത്രമല്ല ഇപ്പോൾ .

 നിരവധി സ്വയംതൊഴിൽ വായ്പാ പദ്ധതികൾ നടപ്പാക്കിക്കൊണ്ടിരിക്കുന്നു .

 തൊഴിൽ നൈപുണ്യ പരിശീലന പരിപാടികൾ, സ്വകാര്യ മേഖലയിലെ തൊഴിൽ അവസരങ്ങൾ ഉപയോഗപ്പെടുത്തുന്നതിന്‌ ജോബ്‌ ഫെയറുകൾ, മത്സര പരീക്ഷകൾക്ക്‌ പ്രാപ്തരാക്കുന്നതിന്‌ സൗജന്യ പരിശീലന പരിപാടികൾ അങ്ങനെ പലതും ഏറ്റെടുത്തു ചെയ്തുവരുന്നു .
 
എംപ്ലോയ്‌മെന്റ്‌ എക്സ്‌ചേഞ്ചുകൾ വഴി നടപ്പാക്കിവരുന്ന മൂന്ന്‌ സ്വയംതൊഴിൽ വായ്പാ പദ്ധതികളുടെ വിശദാംശങ്ങൾ ചുവടെ:
1 .

 കെസ്‌റു (KESRU)
കേരളത്തിലെ രജിസ്റ്റർ ചെയ്ത തൊഴിൽരഹിതർക്കുള്ള തൊഴിൽ വായ്പാ പദ്ധതിയാണിത്‌ .

 വ്യവസായ-വ്യാപാര-സേവന മേഖലകളിൽ സ്വയംതൊഴിൽ സംരംഭങ്ങൾ ആരംഭിക്കുന്നതിന്‌ ഈ പദ്ധതി പ്രയോജനപ്പെടുത്താം .

 വളരെ ചെറിയ മുതൽമുടക്കിൽ ആരംഭിക്കാൻ കഴിയുന്ന സംരംഭങ്ങൾക്കാണ്‌ ഈ പദ്ധതി പ്രകാരം വായ്പ ലഭിക്കുക . 
 ചെറിയ ബേക്കറി യൂണിറ്റുകൾ, തയ്യൽ കേന്ദ്രങ്ങൾ, ആട്‌-പശു-കോഴി ഫാമുകൾ, ഓട്ടോറിക്ഷാ വാഹനങ്ങൾ, ഭക്ഷ്യ-കാർഷികാധിഷ്ഠിത സംരംഭങ്ങൾ എന്നിവ ഈ പദ്ധതിയിലൂടെ തിരഞ്ഞെടുക്കാവുന്നതാണ്‌ .
A .

 പദ്ധതി ആനുകൂല്യങ്ങൾ
ഒരുലക്ഷം രൂപ വരെ ഈ പദ്ധതിപ്രകാരം വായ്പ അനുവദിക്കുന്നു .

 ഗ്രൂപ്പ്‌ സംരംഭങ്ങളും ഇതിൽ ആരംഭിക്കാവുന്നതാണ്‌ .

 ഗ്രൂപ്പിലെ ഒരംഗത്തിന്‌ ഒരു ലക്ഷം രൂപ എന്ന നിരക്കിൽ വായ്പ ലഭിക്കുന്നതാണ്‌ .
B .

 സബ്‌സിഡി
പദ്ധതിച്ചെലവിന്റെ 20 ശതമാനം സബ്‌സിഡിയായി ലഭിക്കും .
C .

 യോഗ്യതകൾ
പ്രായം -21നും 50നും മദ്ധ്യേ .
വിദ്യാഭ്യാസ യോഗ്യത -സാക്ഷരത .
കുടുംബ വാർഷിക വരുമാനം -40,000 രൂപയിൽ താഴെ .
രജിസ്‌ട്രേഷൻ -എംപ്ലോയ്‌മെന്റ്‌ രജിസ്‌ട്രേഷൻ നിർബന്ധം .
D .

 സംരംഭകന്റെ വിഹിതം
സംരംഭകന്റെ വിഹിതം പ്രത്യേകം പറയുന്നില്ല .

 എന്നിരുന്നാലും 10 ശതമാനം വരെ ബാങ്കുകൾ ആവശ്യപ്പെടുന്നുണ്ട്‌ .
E .

 അപേക്ഷയിലെ നടപടികൾ
ബന്ധപ്പെട്ട എംപ്ലോയ്‌മെന്റ്‌ എക്സ്‌ചേഞ്ചിലോ, ജില്ലാ എംപ്ലോയ്‌മെന്റ്‌ ഓഫീസിലെ സെൽഫ്‌ എംപ്ലോയ്‌മെൻറ്‌ ഓഫീസറുടെ മുന്നിലോ അപേക്ഷ സമർപ്പിക്കാം .

 നിശ്ചിത ഫോറത്തിലുള്ള അപേക്ഷയോടൊപ്പം പദ്ധതി രൂപരേഖ, തിരിച്ചറിയൽ രേഖ, റേഷൻ കാർഡ്‌, സ്ഥിര ആസ്തികൾക്കുള്ള ക്വട്ടേഷനുകൾ എന്നിവയുടെ പകർപ്പും വില്ലേജ്‌ ഓഫീസറുടെ വരുമാന സർട്ടിഫിക്കറ്റും ഹാജരാക്കണം .

അപേക്ഷകരെ ജില്ലാതലത്തിൽ ഇന്റർവ്യൂവിന്‌ ക്ഷണിക്കും .

 പാസാക്കുന്ന അപേക്ഷകൾ ബന്ധപ്പെട്ട ധനകാര്യ സ്ഥാപനത്തിലേക്ക്‌ ശുപാർശ ചെയ്ത്‌ അയയ്ക്കുന്നു .

 ധനകാര്യ സ്ഥാപനങ്ങളാണ്‌ വായ്പ അനുവദിക്കുന്നത്‌ .

 വായ്പ അനുവദിച്ച്‌ ഉത്തരവ്‌ ലഭിച്ചുകഴിഞ്ഞാൽ മതിയായ സബ്‌സിഡി സംരംഭകന്റെ വായ്പാ കണക്കിലേക്ക്‌ ബാങ്കുകൾ വഴി ക്രെഡിറ്റ്‌ ചെയ്തു നൽകുന്നു .
2 .

 മൾട്ടി പർപ്പസ്‌ ജോബ്‌ ക്ളബ്ബ്‌ (എ .പി .ജെ .സി .)
ഗ്രൂപ്പ്‌ സംരംഭങ്ങൾ ആരംഭിക്കുന്നതിന്‌ പ്രോത്സാഹനം നൽകുന്ന പദ്ധതിയാണിത്‌ .

 നാലു മുതൽ അഞ്ചു വരെ അംഗങ്ങൾ അടങ്ങുന്ന ഗ്രൂപ്പുകൾക്കാണ്‌ വായ്പ അനുവദിക്കുക .

 രണ്ടുപേർ വരെയുള്ള ഗ്രൂപ്പുകൾക്കും വായ്പ അനുവദിക്കാൻ ഇപ്പോൾ വ്യവസ്ഥയുണ്ട്‌ .

 വ്യത്യസ്ത കുടുംബങ്ങളിൽപ്പെട്ടവർ ആയിരിക്കണം ഗ്രൂപ്പിലെ അംഗങ്ങൾ .
A .

 പദ്ധതി ആനുകൂല്യങ്ങൾ
പദ്ധതിച്ചെലവ്‌ 10 ലക്ഷം രൂപയിൽ അധികരിക്കാത്ത എല്ലാ പ്രോജക്ടുകൾക്കും ഈ പദ്ധതിപ്രകാരം വായ്പ ലഭിക്കും .

 വരുമാന വർധനയ്ക്ക്‌ ഉതകുന്ന വ്യവസായം, സേവനം, കൃഷി, ഫാമുകൾ തുടങ്ങിയവ വായ്പയ്ക്കായി പരിഗണിക്കും .
B .

 സബ്‌സിഡി
പദ്ധതിച്ചെലവിന്റെ 25 ശതമാനമാണ്‌ സബ്‌സിഡി .

 ഇത്‌ പരമാവധി രണ്ടുലക്ഷം രൂപ വരെ ലഭിക്കുന്നതാണ്‌ .
C .

 സംരംഭകന്റെ വിഹിതം
10 ശതമാനം തുക സംരംഭകർ സ്വന്തംനിലയിൽ കണ്ടെത്തണം .
D .

 യോഗ്യതകൾ
പ്രായം -21നും 40നും ഇടയിൽ .

 നിയമാനുസൃതമായ വയസ്സിളവ്‌ ലഭിക്കും .

 അതായത്‌ എസ്‌ .സി .

 / എസ്‌ .ടി .ക്ക്‌ അഞ്ചു വർഷത്തെയും ഒ .ബി .സി .ക്ക്‌ മൂന്നു വർഷത്തെയും ഇളവ്‌ ഉയർന്ന പ്രായപരിധിയിൽ അനുവദിക്കും .

 കുടുംബവരുമാനം -50,000 രൂപയിൽ കവിയരുത്‌ . 
രജിസ്‌ട്രേഷൻ -എംപ്ലോയ്‌മെന്റ്‌ രജിസ്‌ട്രേഷൻ വേണം .

 എന്നാൽ നൈപുണ്യം ഉള്ള അപേക്ഷകർക്ക്‌ ഇത്‌ നിർബന്ധമല്ല .
E .

 അപേക്ഷയിലെ നടപടികൾ
ബന്ധപ്പെട്ട എംപ്ലോയ്‌മെന്റ്‌ എക്സ്‌ചേഞ്ചിലോ, ജില്ലാ എംപ്ലോയ്‌മെന്റ്‌ ഓഫീസിലോ (സെൽഫ്‌ എംപ്ലോയ്‌മെന്റ്‌ ഓഫീസർ) അപേക്ഷ സമർപ്പിക്കാം .

 നിശ്ചിത ഫോറത്തിലുള്ള അപേക്ഷയോടൊപ്പം, നൽകിയിരിക്കുന്ന ഫോർമാറ്റിൽ പ്രോജക്ട്‌ റിപ്പോർട്ട്‌, തിരിച്ചറിയൽ രേഖകൾ, വിദ്യാഭ്യാസ യോഗ്യതാ രേഖകൾ, റേഷൻ കാർഡ്‌, സ്ഥിര ആസ്തികൾ സമ്പാദിക്കുന്നതിന്‌ ക്വട്ടേഷനുകൾ എന്നിവയുടെ പകർപ്പും വില്ലേജ്‌ ഓഫീസറുടെ വരുമാന സർട്ടിഫിക്കറ്റും ഹാജരാക്കണം . 
 
ജില്ലാ എംപ്ലോയ്‌മെന്റ്‌ ഓഫീസർ കൺവീനറായും ജില്ലാ പഞ്ചായത്ത്‌ പ്രസിഡന്റ്‌ അധ്യക്ഷനായും ഉള്ള ഒരു ജില്ലാതല കമ്മിറ്റിയാണ്‌ അപേക്ഷകനെ ഇന്റർവ്യൂ ചെയ്ത്‌ തിരഞ്ഞെടുക്കുന്നത്‌ .

 പാസാക്കുന്ന അപേക്ഷകൾ ബന്ധപ്പെട്ട ധനകാര്യ സ്ഥാപനങ്ങളിലേക്ക്‌ അയയ്ക്കുന്നു .

 ധനകാര്യ സ്ഥാപനങ്ങളാണ്‌ വായ്പ അനുവദിച്ച്‌ വിതരണം ചെയ്യുന്നത്‌ .

 വായ്പ അനുവദിച്ച്‌ ഉത്തരവ്‌ ലഭിച്ചുകഴിഞ്ഞാൽ 15 ദിവസത്തിനുള്ളിൽ സബ്‌സിഡിത്തുക സംരംഭകന്റെ വായ്പാ കണക്കിലേക്ക്‌ ക്രെഡിറ്റ്‌ ചെയ്യണമെന്നാണ്‌ വ്യവസ്ഥ .
3 .

 ശരണ്യ
ഒരു സാമൂഹ്യ സുരക്ഷാ പദ്ധതിയും അതുപോലെ തന്നെ സ്വയംതൊഴിൽ വായ്പാ പദ്ധതിയുമാണ്‌ ഇത്‌ .

 വിധവകൾ, വിവാഹമോചനം നേടിയ സ്ത്രീകൾ, ഭർത്താവിനെ കാണാതപോയ സ്ത്രീകൾ, എസ്‌ .സി .

 / എസ്‌ .ടി .

 വിഭാഗത്തിൽപ്പെട്ട അവിവാഹിതരായ അമ്മമാർ തുടങ്ങിയ സ്ത്രീകൾക്ക്‌ ആശ്വാസം പകരുന്ന ഒരു ലഘു സ്വയംതൊഴിൽ വായ്പാ പദ്ധതിയാണ്‌ ഇത്‌ .
A .

 പദ്ധതി ആനുകൂല്യങ്ങൾ
50,000 രൂപ വരെ സ്വയംതൊഴിൽ സംരംഭങ്ങൾ ആരംഭിക്കുന്നതിനായി വായ്പ അനുവദിക്കുന്നു .

 കുടുംബ വരുമാന വർധനയ്ക്ക്‌ ഉതകുന്ന ഏതുതരം സ്വയംതൊഴിൽ സംരംഭവും ഈ പദ്ധതിപ്രകാരം തിരഞ്ഞെടുക്കാവുന്നതാണ്‌ .
B .

 സബ്‌സിഡി
50 ശതമാനം വരെ സബ്‌സിഡി ലഭിക്കുന്നു എന്നതാണ്‌ പദ്ധതിയുടെ മുഖ്യ ആകർഷണീയത .

 പരമാവധി 25,000 രൂപ വരെ .
C .

 സംരംഭകയുടെ വിഹിതം
പദ്ധതിച്ചെലവിന്റെ 10 ശതമാനം സംരംഭക കണ്ടെത്തണം .
D .

 യോഗ്യതകൾ
പ്രായം -18-55 വയസ്സിന്‌ ഇടയിൽ .
കുടുംബ വാർഷിക വരുമാനം -ഒരുലക്ഷം രൂപയിൽ താഴെ .
വിദ്യാഭ്യാസ യോഗ്യത -സാക്ഷരത .

 സാങ്കേതിക യോഗ്യതയുള്ളവർക്ക്‌ മുൻഗണന .
E .

 അപേക്ഷയിലെ നടപടികൾ
ബന്ധപ്പെട്ട എംപ്ലോയ്‌മെന്റ്‌ എക്സ്‌ചേഞ്ചിലോ, ജില്ലാ ഓഫീസിലോ അപേക്ഷ സമർപ്പിക്കാം .

 നിശ്ചിത ഫോം ഉണ്ട്‌ .

 ജാതി, വരുമാനം, വിവാഹസ്ഥിതി സംബന്ധിച്ച വില്ലേജ്‌ ഓഫീസറുടെ സർട്ടിഫിക്കറ്റ്‌, പ്രോജക്ട്‌ റിപ്പോർട്ട്‌, തിരിച്ചറിയൽ രേഖകൾ, റേഷൻ കാർഡിന്റെ പകർപ്പ്‌ എന്നിവയും അപേക്ഷയോടൊപ്പം സമർപ്പിക്കണം . 
 
ജില്ലാ കളക്ടർ ചെയർമാനായും ജില്ലാ എംപ്ലോയ്‌മെന്റ്‌ ഓഫീസർ കൺവീനറായും ഉള്ള ജില്ലാതല കമ്മിറ്റിയാണ്‌ ഇന്റർവ്യൂവിലൂടെ ഗുണഭോക്താക്കളെ തിരഞ്ഞെടുക്കുന്നത്‌ .

 സർക്കാരിന്റെ സ്വന്തം ഫണ്ട്‌ ഉപയോഗിച്ചാണ്‌ വായ്പയും സബ്‌സിഡിയും അനുവദിക്കുന്നത്‌ .

മൂന്നു പദ്ധതികൾ സംബന്ധിച്ചും എംപ്ലോയ്‌മെന്റ്‌ എക്സ്‌ചേഞ്ചുകൾ, ജില്ലാ എംപ്ലോയ്‌മെന്റ്‌ ഓഫീസുകൾ, എംപ്ലോയ്‌മെന്റ്‌ ഡയറക്ടറേറ്റ്‌ എന്നിവിടങ്ങളിൽ നിന്നും കൂടുതൽ വിവരങ്ങൾ ലഭിക്കുന്നതാണ്‌ .

 ഡയറക്ടർ ഓഫീസിന്റെ വിലാസം: എംപ്ലോയ്‌മെന്റ്‌ ഡയറക്ടറേറ്റ്‌, ഡി .പി .ഐ .

 ജങ്‌ഷൻ, തൈക്കാട്‌ പി .ഒ, തിരുവനന്തപുരം -14 .

 ഫോൺ: 0471 -2323389 .

 www .employmentkerala .gov .in

(പാലക്കാട്‌ ജില്ലാ വ്യവസായകേന്ദ്രം മാനേജരാണ്‌ ലേഖകൻ) 
ഇ-മെയിൽ: chandrants666@gmail .