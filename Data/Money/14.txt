                    
-----------------------------------                    

Domain: Money                    

Paper: Mathrubhumi                    

-----------------------------------                 



ഗൃഹശോഭ എക്‌സ്‌പോ വടകര നഗരസഭ ചെയര്‍മാന്‍ കെ.

 ശ്രീധരന്‍ ഉദ്ഘാടനം ചെയ്യുന്നു.

 വ്യാപാരി വ്യവസായി ഏകോപന സമിതി പ്രസിഡന്റ് എം അബ്ദുള്‍ സലാം, കോഴിക്കോട് റീജിയണല്‍ ഹെഡ് അനില്‍കുമാര്‍ ഗോപാലന്‍, എജിഎം രാജ് ആനന്ദ് എന്നിവര്‍ സമീപം. 


കോഴിക്കോട്: നിര്‍മ്മാണ രംഗത്തെ മുന്‍നിരക്കാരായ ശോഭ ലിമിറ്റഡ് എന്‍ആര്‍ഐ ഉപഭോക്താക്കള്‍ക്കായി അവതരിപ്പിക്കുന്ന ഗൃഹശോഭ 2017 - ശോഭ ഹോം എക്‌സ്‌പോ കോഴിക്കോട് ജില്ലയിലെ പേരാമ്പ്ര, വടകര, മുക്കം, കൊയിലാണ്ടി എന്നിവിടങ്ങളില്‍ ജൂണ്‍ 29, 30 തിയതികളില്‍ നടക്കും. 

കോഴിക്കോട് വെള്ളിപ്പറമ്പില്‍ പോര്‍ച്ചുഗീസ് ശൈലിയിലുള്ള ആഡംബര വില്ലകളായ ബെല എന്‍കോസ്റ്റ, ഫറോക്കില്‍ ചാലിയാര്‍ പുഴയ്ക്ക് അഭിമുഖമായുള്ള അത്യാഡംബര അപ്പാര്‍ട്‌മെന്റ് റിയോ വിസ്റ്റ എന്നീ നിര്‍മ്മാണം പുരോഗമിക്കുന്ന പദ്ധതികളാണ് ശോഭ ഉപഭോക്താക്കള്‍ക്കായി കാഴ്ചവയ്ക്കുന്നത്.

 പെരുന്നാള്‍ ആഘോഷിക്കുവാനും അവധിക്കാലം ചെലവിടാനുമായി എത്തുന്ന പ്രവാസി മലയാളികള്‍ക്ക് അസുലഭ അവസരമാണ് ഗൃഹശോഭ 2017-ലൂടെ ശോഭ കാഴ്ചവയ്ക്കുന്നത്.

പ്രവാസികള്‍ക്കും അന്താരാഷ്ട്ര ജീവിതശൈലി ആഗ്രഹിക്കുന്നവര്‍ക്കും കൂടുതല്‍ സൗകര്യപ്രദമായ തെരഞ്ഞെടുപ്പ് സാധ്യമാക്കുന്നതിനായി 9 സ്ഥലങ്ങളിലാണ് ഈ വര്‍ഷം ഹോം എക്‌സ്‌പോ സംഘടിപ്പിക്കുന്നതെന്ന് ശോഭ ലിമിറ്റഡ് വൈസ് പ്രസിഡന്റ് അനില്‍കുമാര്‍ ഗോപാലന്‍ അറിയിച്ചു.

 ജൂലൈ 1, 2 തീയതികളില്‍ മലപ്പുറം ജില്ലയില്‍ തിരൂര്‍, നിലമ്പൂര്‍, പെരിന്തല്‍മണ്ണ, മലപ്പുറം എന്നിവിടങ്ങളിലും ഗൃഹശോഭ ഹോം എക്‌സ്‌പോ നടക്കും.

ഫെറോക്കിലുള്ള റിയോവിസ്റ്റ ഷോഹോം സന്ദര്‍ശിക്കുവാനുള്ള അവസരവും ഗൃഹശോഭ ഒരുക്കുന്നുണ്ട്.

 ഉപഭോക്താക്കള്‍ക്ക് അവരുടെ സ്വപ്നഭവനത്തിന്റെ നിര്‍മ്മാണത്തില്‍ വിശദാംശങ്ങളിലും ഗുണമേന്മയിലും കണിശത ഉറപ്പാക്കി ശോഭ പിന്തുടരുന്ന 'ശോഭ ഹോം ട്രൂത്‌സ് ഡെമോ' നേരിട്ട് കാണുവാനാകും.

 എക്‌സ്‌പോ സന്ദര്‍ശിക്കുന്ന ഉപഭോക്താക്കള്‍ക്ക് ഉടന്‍ വായ്പ സൗകര്യങ്ങളും കുറഞ്ഞ പലിശ നിരക്കുകളും മറ്റ് പ്രത്യേക ഓഫറുകളും ലഭ്യമാക്കുന്നതിനുമായി ബാങ്കിംഗ് സേവനങ്ങളും ഒരുക്കിയിട്ടുണ്ട്.

 ഗൃഹശോഭയിലൂടെ സ്‌പോട്ട് ബുക്ക് ചെയ്യുന്നവര്‍ക്ക് രണ്ട് ലക്ഷം രൂപ വിലമതിക്കുന്ന ശോഭ റെസ്റ്റോപ്ലസ്സ് കിടക്കകള്‍ സമ്മാനമായി ലഭിക്കും.

ഇന്ത്യയിലെ 13 സംസ്ഥാനങ്ങളിലായി ബംഗലൂരു, ഡല്‍ഹി, പൂനെ, ചെന്നൈ, തൃശ്ശൂര്‍, കോയമ്പത്തൂര്‍, കൊച്ചി, കോഴിക്കോട്, മൈസൂര്‍ തുടങ്ങിയ 26 സുപ്രധാന നഗരങ്ങളില്‍ സാന്നിദ്ധ്യമറിയിച്ച ശോഭ ഇന്ന് ഇന്ത്യയിലെ ഏറ്റവും വിശ്വസ്ത റിയല്‍ എസ്റ്റേറ്റ് ബ്രാന്‍ഡുകളിലൊന്നാണ്.