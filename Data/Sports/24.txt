                    
-----------------------------------                    

Domain: Sports                    

Paper: Mathrubhumi                    

-----------------------------------                 

ലണ്ടന്‍: ഏഴു വയസ്സുകാരിയായ മകള്‍ ഹാര്‍പെറിന്റെ ചുണ്ടില്‍ ചുംബിച്ചതിനെ വിമര്‍ശിച്ചവര്‍ക്കുള്ള മറുപടിയുമായി ഡേവിഡ് ബെക്കാം .

 താന്‍ വളരെ വാത്സല്യമുള്ള ഒരച്ഛനാണെന്നും തന്റെ എല്ലാ മക്കളുടെയും ചുണ്ടില്‍ തന്നെയാണ് താന്‍ ചുംബിക്കാറുള്ളതെന്നും ബെക്കാം വ്യക്തമാക്കി .

 ഒരു ഫെയ്‌സ്ബുക്ക് ലൈവ് ചര്‍ച്ചക്കിടയിലായിരുന്നു ബെക്കാമിന്റെ മറുപടി .
''ഞാന്‍ വളരെ സ്‌നേഹമുള്ള അച്ഛനാണ് .

 എന്റെ എല്ലാ മക്കളുടെയും ചുണ്ടില്‍ തന്നെയാണ് ഞാന്‍ ചുംബിക്കാറുള്ളത് .

 ബ്രൂക്ക്‌ലിനെ ചിലപ്പോള്‍ അങ്ങനെ ചുംബിക്കില്ല .

 അവന് പതിനെട്ട് വയസ്സായില്ലേ .

 എനിക്ക് പ്രശ്‌നമൊന്നുമില്ല .

 അവന് ചിലപ്പോള്‍ അത് ബുദ്ധിമുട്ടുണ്ടാക്കിയേക്കും .

 ഞാന്‍ വളര്‍ന്നതും ഇങ്ങനെ തന്നെയാണ് .

 ഞാനും ഭാര്യ വിക്ടോറിയയും ഇങ്ങനെ തന്നെയാണ് കുട്ടികളെ സ്‌നേഹിക്കാറുള്ളത്''
''സ്‌നേഹം ഒളിച്ചുവെക്കാനുള്ളതല്ല, പുറത്തു കാണിക്കാനുള്ളതാണ് .

 ഞങ്ങള്‍ അവരെ സംരക്ഷിക്കുന്നു, വളര്‍ത്തുന്നു, അവരെ പിന്തുണക്കുകയും ചെയ്യുന്നു'' ബെക്കാം പറയുന്നു .



 

Kiss for Daddy ❤️
A post shared by David Beckham (@davidbeckham) on Jun 1, 2017 at 10:55am PDT



കഴിഞ്ഞ ദിവസമാണ് ഹാര്‍പെറിനെ ചുംബിക്കുന്ന ചിത്രം ബെക്കാം ഇന്‍സ്റ്റഗ്രാമില്‍ പങ്കുവെച്ചത് .

 തുടര്‍ന്ന് നിരവധി പേര്‍ ബെക്കാമിനെ വിമര്‍ശിച്ച് രംഗത്തെത്തി .

 മകളുടെ ചുണ്ടില്‍ ചുംബിക്കുന്നത് തെറ്റാണെന്നും അനുചിതമാണെന്നുമായിരുന്നു ഒരാളുടെ കമന്റ് .

 ഇങ്ങനെ ചുംബിക്കുന്നത് വിചിത്രമാണെന്ന രീതിയിലുള്ള സംസാരവുമുണ്ടായി .
നേരത്തെ വിക്ടോറിയ ബെക്കാമും ഇതുപോലെ വിമര്‍ശനങ്ങള്‍ നേരിട്ടിരുന്നു .

 ഹാര്‍പെറിന്റെ പിറന്നാളിന് വിക്ടോറിയ ബെക്കാമാണ് ബെക്കാം മകളെ ചുംബിക്കുന്ന ചിത്രം പോസറ്റ് ചെയ്തത് .