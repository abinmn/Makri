                    
-----------------------------------                    

Domain: Women                    

Paper: Mathrubhumi                    

-----------------------------------                 

ഒരു പെണ്ണിനെയും അവളുടെ സമ്മതമില്ലാതെ തൊടാന്‍ പറ്റാത്ത കാലം വരണമെന്ന് എഴുത്തുകാരി തനൂജ ഭട്ടതിരി.

 കേരളം മുഴുവന്‍ ചര്‍ച്ച ചെയ്യുന്ന മലയാള സിനിമയിലെ സമകാലിക സംഭവങ്ങളുടെ അടിസ്ഥാനത്തില്‍ ഫെയ്‌സ്ബുക്കില്‍ എഴുതിയ കുറിപ്പിലാണ് തനൂജ തന്റെ അഭിപ്രായം പങ്കുവെച്ചത്.

 ഒരാള്‍ക്ക് ഈ ഭൂമിയില്‍ സ്വന്തമായുള്ളത് അവന്റെ ശരീരം മാത്രമാണെന്നും അതിന്റെ പൂര്‍ണാധികാരം അവനവന് തന്നെയാണെന്നും തനൂജ പറയുന്നു.

 ഭാര്യയായാലും ശരീരം വില്ക്കുന്നവളായാലും അവളുടെ സമ്മതമില്ലാതെ തൊടാന്‍ പോലും ആര്‍ക്കും കഴിയരുത്. 
തനൂജയുടെ ഫെയ്‌സ്ബുക്ക് പോസ്റ്റ് വായിക്കാം
ഒരു സാധാരണ മലയാളി, സിനിമ ലോകവുമായി ബന്ധപ്പെട്ട വിവാദത്തില്‍, അന്തംവിട്ട് കുന്തം വിഴുങ്ങിയത് പോലെ സംഭവ വികാസങ്ങള്‍ കണ്ടു കൊണ്ടിരിക്കുന്നു.

 നടനാണോ കുറ്റവാളി അതോ അയാള്‍ നിഷ്‌കളങ്കനോ.ഒരു കൂട്ടരുടെ വാര്‍ത്ത വായിക്കുമ്പോള്‍ നടനെ ഇപ്പോള്‍ അറസ്റ്റ് ചെയ്യുമെന്ന്‌​തോന്നും.

 പിന്നെ ചിലവവായിക്കുമ്പോള്‍ അയ്യോ പാവം, എന്നും.

 രണ്ടിലൊന്നറിഞ്ഞാല്‍ ഒന്നുറങ്ങാമായിരുന്നു എന്ന മട്ടില്‍ ടിവിക്കു മുന്നില്‍ പൊതുജനം . 
നടന്റെ കാര്യത്തില്‍ ഇങ്ങനെ ആണെങ്കില്‍ അവഹേളനം സഹിച്ച നടിയുടെ കാര്യത്തില്‍ പെതുവെ ആര്‍ക്കും കൂടുതല്‍ ഒന്നും പറയാനില്ല.'വല്ലാത്ത ചെയ്ത്തായി പോയി അത് താനായിരുനുന്നെങ്കിലോ'എന്നോര്‍ത്ത് സ്വബോധമുള്ള ഓരോ പെണ്ണും നടുങ്ങി.

 എന്നിട്ടും ഇതുവരെ ഒന്നും തെളിഞ്ഞില്ല.

 വീണ്ടും നടന്‍ നടത്തിയ പ്രകോപനപരമായ ചില വാക്കുകള്‍, സിനിമാരംഗത്തെ പ്രമുഖര്‍ നടത്തിയ അഭിപ്രായങ്ങള്‍ ഒക്കെ കേസിനെ വീണ്ടും സജീവമാക്കി.

 കേരളം മുഴുവനും, മലയാളികള്‍ എവിടെയുണ്ടോ അവിടെയുള്ളവരെക്കെ ഒറ്റക്കും തെറ്റയക്കും ഈ വിഷയം ചര്‍ച്ച​ ചെയ്തു.

 സിനിമാക്കാരുടെ സംഘടനയായ അമ്മ വിഷയം സ്വയം അവതരിപ്പിക്കുകയും​ സജീവ ചര്‍ച്ച നടത്തുകയും, ചില ഉറച്ച തീരുമാനങ്ങളിലെത്തുകയും വേണമായിരുന്നു.
അമ്മയുടെ ഈ യോഗത്തില്‍ ഇത് ചര്‍ച്ച​ ചെയ്യണമെന്ന് അതിലെ അംഗങളായ ഓരോ സ്ത്രീകളും ആഗ്രഹിച്ചിരുന്നിരിക്കണം.

 ആര് ചെയ്തതാണെങ്കിലും ഇനി ഒരു സ്ത്രീക്ക് ഇതനുഭവിക്കാനുള്ള ദുര്യോഗം ഉണ്ടാകാതിരിക്കാന്‍ അത് സഹായിക്കമായിരുന്നു.

 സുരക്ഷ തുടങ്ങുന്നതും ഒടുങ്ങുന്നതും മനസ്സിലാണല്ലോ ആ ഒരു ധൈര്യം പകരുക സമയത്തിന്റെ ആവശ്യമായിരുന്നു.

 ദിലീപിനെ എനിക്ക് നേരിട്ടറിയാം.

 സിനിമാ ലേകത്തെ ഏറ്റവും ചെറിയ ജോലി ചെയ്യുന്ന ഒരാളുടെ കുടുംബാംഗങ്ങള്‍ക്ക് വേണ്ടിയും, അനാഥരായ മറ്റുപലര്‍ക്കു വേണ്ടിയും അവര്‍ ആശുപത്രിയിലാണെന്നറിഞ്ഞാല്‍ ​ഉടന്‍ അദ്ദേഹം വിളിക്കാറുണ്ട്.
മെഡിക്കല്‍ സൈഡില്‍ നിന്നും, ആള് രക്ഷപ്പെടാന്‍ എന്തൊക്കെ ചെയ്യണോ അതൊക്കെ ചെയ്യണം എന്നു പറഞ്ഞുവരുന്ന ഫോണ്‍.

 കൃത്യമായ ഫോളോഅപ്പുകള്‍ .