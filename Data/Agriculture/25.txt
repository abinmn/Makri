                    
-----------------------------------                    

Domain: Agriculture                    

Paper: Mathrubhumi                    

-----------------------------------                 

വിളകള്‍ എറ്റവും ഉയര്‍ന്ന ഉത്പാദനക്ഷമത കൈവരിക്കണമെങ്കില്‍ അതിന് ലഭിക്കുന്ന പ്രകാശം, മണ്ണിലെ താപനില, മണ്ണിലെ മൂലകങ്ങളുടെ അളവും വായുസഞ്ചാരവും അന്തരീക്ഷവായുവിന്റെ ഘടന എന്നിവ ചെടിക്ക് അനുയോജ്യമായ രീതിയില്‍ ആയിരിക്കണം .സംരക്ഷിത കൃഷിരീതിയില്‍ ഈ ഘടകങ്ങള്‍ പൂര്‍ണ്ണമായും ക്രമീകരിക്കാന്‍ കഴിയും .

 പ്രധാനമായി ഇന്ന് നിലനില്‍ക്കുന്ന ചില ഹരിതഗൃഹ മാതൃകകള്‍ പരിചയപ്പെടാം .
ചായ്ച്ചിക്കിയ ഹരിതഗൃഹം
കെട്ടിടത്തിന്റെ വശത്തേയ്ക്ക് ചായ്ച്ചിറക്കിയാണ് ഇത്തരം ഹരിതഗൃഹം ഉണ്ടാക്കുന്നത് .

 ഇത്തരം ഹരിതഗ്രഹം കൂടുതല്‍ സൂര്യപ്രകാശം ലഭിക്കുന്ന സ്ഥലത്ത് വേണം നിര്‍മ്മിക്കുവാന്‍ .

 മഞ്ഞുകാലത്ത് ചെടികള്‍ക്ക് സംരക്ഷണം നല്‍കുന്നതിനാണ് ഇത് സാധാരണയായി ഉപയോഗിക്കുന്നത് .
ത്രികോണ മുഖപ്പോടു കൂടിയത്
 
ഇത്തരം ഹരിതഗൃഹങ്ങള്‍ കേരളത്തെപ്പോലെ കാലവസ്ഥയുള്ള സ്ഥലങ്ങളിലാണ് കൂടുതല്‍ അനുയോജ്യം .

 ഇവയുടെ മേല്‍ക്കൂര കുത്തനെ ചരിഞ്ഞതും വശങ്ങള്‍ ലംബവുമാണ് .

 ഇതിന്റെ മേല്‍ക്കൂരയ്ക്ക് മഴവെള്ളത്തെ എളുപ്പത്തില്‍ ഒഴുക്കിക്കളയാന്‍ കഴിയും .

 ഹരിതഗൃഹത്തിലെ ചൂട് ക്രമീകരിക്കുന്നതിന് മേല്‍ക്കൂരയുടെ ചെരിവ് 30 ഡിഗ്രിയില്‍ കൂടുതലായിരിക്കണം .

 ഇത്തരം ഹരിതഗൃഹത്തിന് ഉചിതമായ വലുപ്പം-7 മുതല്‍ 9 മീറ്റര്‍ വരെ വീതിയും മധ്യഭാഗത്ത് 5 മുതല്‍ 7 .5 മീറ്റര്‍ വരെയും വശങ്ങളില്‍ 3 മുതല്‍ 4 .5 മീറ്റര്‍ വരെയും ആണ് . 
കോണ്‍സെറ്റ് 
ത്രികോണ മുഖപ്പോടു കൂടിയ ഹരിതഗൃഹത്തെ അപേക്ഷിച്ച്  കോണ്‍സെറ്റ് ആകൃതിയിലുള്ള ഹരിതഗൃഹത്തില്‍ നിര്‍മാണത്തിനുപയോഗിക്കുന്ന സാധനസാമഗ്രികള്‍ കൂടുതല്‍ കാര്യക്ഷമമായി ഉപയോഗിക്കാന്‍ കഴിയും .

 നിര്‍മാണച്ചെലവും കുറവാണ് .

 ഇത്തരം ആകൃതിയുള്ള ഹരിതഗൃഹത്തിലേക്ക് കൂടുതല്‍ സൂര്യരശ്മി എത്തുന്നതിനാല്‍ താപനില കൂടുതലായിരിക്കും .

 ഉഷ്ണമേഖല പ്രദേശത്തിന് ഇത് അനുയോജ്യമല്ല .
സോ ടൂത്ത് ടൈപ്പ് 
രണ്ടോ അതിലധികമോ ഹരിതഗൃഹങ്ങള്‍ അറക്കവാളിന്റെ വായയുടെ ആകൃതിയില്‍ ഒരുമിച്ച് നിര്‍ത്തി ക്രമീകരിക്കുന്ന രീതിയാണിത് .

 ഇത്തരം ഹരിതഗൃഹങ്ങളുടെ നിര്‍മാണച്ചെലവ് ഓരോ ഹരിതഗൃഹവും ഒറ്റയ്ക്ക് നിര്‍മ്മിക്കുന്നതിലും കുറവായിരിക്കും .

 ഇതില്‍ വീതി കൂടുമ്പോള്‍ ചൂട് കൂടുവാന്‍ ഇടയുണ്ട് .

 അതിനാല്‍ വീതി 8 മീറ്റര്‍ ആക്കുന്നതാണ് നല്ലത് .